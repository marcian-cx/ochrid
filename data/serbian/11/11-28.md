



Стефанова мољаше се Богу, да јој Бог да једнога сина. Молећи се тако једном у
цркви Влахерни пред иконом Пресвете Богородице, ухвати је лак сан, у коме она
виде Пресвету Деву, као сунце сјајно, и чу глас од ње: „иди, жено, с миром, према
молитви твојој имаш сина у утроби твојој.” И заиста заче Ана и роди сина, овога
светога Стефана. У 16. години прими Стефан чин иночки на гори Аксентијевој према
Цариграду од старца Јована, од кога се научи мудрости божанској и подвижништву.
А када се старац Јован упокоји у Господу, Стефан оста на тој гори строго
подвизавајући се и прилажући труд ка труду. Његова светост привуче му многе
ученике. Када цар Константин Копроним прогоњаше иконе, још жешће од свога
сквернога оца, Лава Исаврјанина, Стефан се показа као ревносни заштитник
поштовања светих икона. Безумни цар примаше разне гнусне клевете против
Стефана, а и сам удешаваше разне сплетке, само да би Стефана сломио и с пута
уклонио. Стефан би прогнан на острво Проконис, по том доведен у Цариград, окован
и бачен у тамницу, где га сретоше 342 монаха сужња, из разних страна доведених и
у тамницу због иконопоштовања вргнутих. У тамници они свршаваху све црквено
правило као у манастиру. Опаки цар осуди Стефана на смрт. Светитељ предвиде
своју смрт на 40 дана и опрости се с братијом. Слуге цареве извукоше га из тамнице
и бијући га и трзајући вукоше га по улицама Цариградским призивајући све оне, који
су уз цара, да ударају камењем „противника царева”
. Неко од јеретика удари
дрветом светитеља по глави, и светитељ издахну. Као што св. Стефан првомученик
пострада од Јевреја тако и овај Стефан пострада од иконоборних јеретика. Пострада
овај славни Христов војник 767. године у 53. год. свога земнога живота, и би увенчан
славом неувелом.


занимању. При продаји свога поврћа он се замери неком Турчину, који га оклевета
пред судом, као да је обећао потурчити се па порекао. После истјазања окован бачен
у тамницу. У тамници неко му понуди да једе, што Христо одбије говорећи: „боље да
се гладан јавим пред Христом мојим.” По том извади завежљај новаца, што је имао
под појасом и да једноме сужњу, с молбом, да му се за то одслужи неколико
посмртних литургија. Посечен од Турака 1748. год. и прослављен за увек у царству
Христа Бога.


Стефана Новога. Цар Копроним наговарао је, да каже, као да је она имала
недозвољених телесних веза са св. Стефаном, да би тако могао Стефана унизити
пред народом. Но ова света жена никако није хтела ући у ту цареву сплетку против
светитеља, кога је она поштовала као свог духовног оца. Због тога би шибана, а по
том у тамницу бачена, где предаде своју свету душу Богу.


год.
(Житија Светих за данас)
Тезоименити првоме Стефану
Стефан Нови даде живот на мегдану.
Горди цар јеретик, сама сила груба,
Спољашњим оружјем оружан до зуба,
Стефану оружје – сила нетелесна,
Оружје духовно, истина небесна.
Цар војнике има, бранитеље лажи,
А Стефан се Богом невидљивим блажи.
Миран као небо Стефан муке чека,
Смрт, и живот вечни после овог века.
А цар бесни тутњи, па у гневу своме
Смрт с мукама пише мужу праведноме.
Стефан се не смути, и бијен и стезан,
За небеса духом и молитвом везан.
Цар јачи од тела, тело свецу скрши,
Светац духом јачи, победом заврши.
О свети Стефане, духовни витеже,
Помози нам вражје избегнути мреже,
И иконе свете свето поштовати,
Твом примеру дивном вазда следовати.
РАСУЂИВАЊЕ
Читајући примере постојанства у вери и великодушности светитеља Божјих, и ми
постајемо постојани у вери и великодушни. Када Копронимови људи нуђаху св.
Стефана да се откаже иконопоштовања и тиме угоди цару иконоборцу, Стефан
пружи руку, сави шаку и рече: „кад бих имао у себи само једну једину шаку крви, и
њу би пролио за икону Христову. „У цара Маврикија било је шест синова, од којих
шести и најмлађи беше још одојче. За тога најмлађег сина свог држаше цар у двору
нарочиту дојкињу, која га храњаше. Цара Маврикија постиже тешка судба: Фока га
збаци с престола и осуди на смрт заједно са свих шест синова његових. На очи
Маврикијеве синови његови беху један за другим убијани. Када дојкиња требаше да
дв шестога сина царева да буде погубљен, она се великодушно сажали над судбом
несрећнога цара и његове деце, па се у тренутку реши да сачува бар тога једнога
сина царевог у животу. Зато кад јој потражише с груди царевог сина, она потури
свога синчића, те овај би посечен. Најзад би посечен и цар Маврикије. Најмлађи син
цара Маврикија порасте сматрајући дојкињу своју за мајку своју. Када му пак
дојкиња откри сву тајну, он се уозбиљи веома, па одлучно остави свет и повуче се на
гору Синајску, где се замонаши и посвети Богу, да би тим делом својим осветио онога
невиног младенца, који је место њега у смрт бачен.
СОЗЕРЦАЊЕ
Да созерцавам чудесни Рај Божји, и то:





БЕСЕДА
о томе како верни треба да расту
Држећи се истине у љубави да у
свему узрастемо у ономе који је глава,
Христос (Еф. 4, 15).
Ето свега што се од нас, браћо, тражи на овоме земном путовању: да се држимо
истине и да живимо у љубави. Истина је откривена Христом Господом, и пример
љубави је дат у Христу Господу. Нити се може доћи до истине мимо Христа Господа,
нити се пак може наћи пример праве љубави мимо Њега. Видећи овај једини прави
пут к светлости и спасењу у сплету многих лажних путова апостол Павле претходно
опомиње: да не будемо више мала деца, коју љуља и заноси сваки вјетар учења (4,
14). Истину може открити само Бог, праву љубав може показати само Бог. Један
човек може знати више него други човек, но истину може открити само Бог. Човеку
долазе мисли као ветар, и призраци чине му се истином. Обманут својим мислима
један човек обмањује другог човека; заваран призрацима један човек заварава
другог човека. А истина је у Бога и од Бога. Христос је, браћо, сва наша истина и сва
наша љубав. Кад мислимо Христа, ми мислимо истину; кад делујемо по Христу, ми
делујемо добро; кад љубимо Христа, ми љубимо љубав. Христом ми живимо, Христом
растемо, Христом се обесмрћавамо и прослављамо. Он је наша глава – не само
главар једнога друштва него стварна глава једнога живога тела, кога смо ми чланови.
Држећи се истине и љубави ми се удостојавамо вечно пребивати у том телу
Христовоме.
О Христе Господе, пречудна истино и премила љубави наша, дођи у нас и прими нас
у Себе. Теби слава и хвала вавек. Амин.