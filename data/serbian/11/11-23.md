



других великих светитеља из IV столећа. Амфилохије рано остави метеж светски и
повуче се у једну пештеру, где као отшелник проживи у подвигу 40 година. Догоди
се тада, те се упразни епископска столица у Иконији, и Амфилохије чудесним
начином би изабран и посвећен за епископа Иконијског. Диван пастир и велики
бранитељ чисте вере православне. Учествовао на II Васељенском Сабору 381. год.
Ревносно се борио против Македонија злочестивог, и против аријанаца и Евномија.
Лично молио цара Теодосија Великог да изагна аријанце из сваког града у држави.
Цар му не испуни жељу. После неколико дана опет се јави Амфилохије цару. Када
епископ би уведен у одају за примање, цар сеђаше на престолу, а до њега с десне
стране сеђаше син му Аркадије, кога Теодосије беше узео себи за сацара. Ушавши
Амфилохије свети поклони се цару Теодосију, а на Аркадија, сина царевог, и не
обазре се као да га ту и не бејаше. Разгневи се због тога цар Теодосије веома, и
нареди да се Амфилохије одмах истера из двора. Тада рече светитељ цару: „видиш
ли, царе, како не подносиш бешчешће сина; тако и Бог Отац не трпи бешчешће Сина
Свога, одвраћа се с ненавишћу од оних, који хуле Њега, и гневи се на све присталице
оне проклете (Аријеве) јереси”
. Чувши ово цар разумеде зашто Амфилохије не
одаде почаст сину његовом, и удиви се мудрости и смелости његовој. Између многих
других трудова св. Амфилохије написао је неколико књига о вери. Упокојио се 395.
год. у дубокој старости и преселио се у живот бесмртни.


доцније епископ био, од благоверних родитеља Харитона и Теодотије. Сав живот му
је проткан дивним чудесима Божјим. Чудесним начином отишао у Јерусалим,
чудесним начином изабран за епископа, чудесним начином спасао се од клевете. И
сам је био велики чудотворац, јер је био велики угодник Божји, велики духовник и
подвижник. Участвовао на V Васељ. Сабору у Цариграду. После тешких искушења
скончао мирно почетком VII века (или крајем VI).


Победио Шведе на реци Неви, 15. јула 1240. год, због чега је и прозват Невским. Том
приликом јаве се светитељи Борис и Гљеб једном војводи Александровом и обећаше
своју помоћ великоме кнезу, сроднику своме. У Златној Орди татарској није се хтео
поклонити идолима нити проћи кроз огањ. Због његове мудрости и телесне снаге и
красоте уважавао га и кан татарски. Зидао је многе цркве и чинио безбројна дела
милостиње. Упокојио се у својој 43. години, 14. новембра 1263. год. 23. нов.
празнује се пренос његових моштију у град Владимир.


и изобличитељ Петра Великог. Упокојио се 23. нов. 1703. год. Чудотворне му мошти
откривене 1832. год.
(Житија Светих за данас)
Витез Христов свети Александар,
Кнез народу а слуга Господу,
Владар земље, а роб Свемоћнога,
То је цело житије Невскога.
Споља раскош, унутра плакање,
Споља борба, унутра тишина,
Споља варка, унутра истина,
Христос – мета овом богатиру
И у рату и привидном миру.
У муци му – Христос радовање,
У страдању – Христос поуздање,
У победи – Христос победитељ,
И у смрти – Христос васкрситељ.
Све му Христос – у обадва света!
Он му конак, Он животна мета.
Кнез побожни даде пример роду
Како треба служити Господу.
Свети кнеже, помози и нама,
Светлом силом, светим молитвама!
РАСУЂИВАЊЕ
Бог попушта беду на праведнике, да их што јаче прослави. Јер савладана беда
најјаче објављује славу Божју и славу праведничку. Григорије свети Акрагантски
беше у свему праведник и угодник Божји. Но Бог попусти беду на њ, сличну беди,
која некад постиже св. Атанасија и св. Макарија. Наиме два свештеника, Савин и
Крискент, којима Григорије много добра учини, не могоше никако подносити
добродетељи Григоријеве. Јер таква је особина порочности, да никако не може да
подноси добродетељ. Савин и Крискент, дакле, нађоше неку јавну жену блудницу и
потплатише је, да оклевета Григорија, да је он имао везе са њом. Једном када
Григорије беше у цркви, жена се та увуче у његову спаваћу собу; а када он дође с
народом из цркве, та жена се појави из његове собе. Тада она двојица свештеника
почеше викати на Григорија као на блудника. Григорије беше присебан и готов на
свако страдање. Затворише га у тамницу и спроведоше у Рим. Папа поверова
клеветницима, те две и по године држа Григорија у тамници без суда и осуде. Тада се
сазва сабор, на коме се имаше пресудити ствар Григоријева. Но пре него људи
пресудише, Бог пресуди. Она жена полуде, и као сумашедша би доведена пред
сабор. Као безумна она не умеде ништа одговарати. Григорије чудотворац помоли се
Богу за њу, и она оздрави, јер зли дух изиђе из ње. И она кроз плач посведочи, да је
потплаћена, да оклевета Божјег човека, и да ју је одмах после те клевете зли дух
поседнуо и држао у својој власти. А Савину и Крискенту, са осталим клеветницима, –
преко 100 њих на број – наједанпут лица поцрнеше као угарак. И бише клеветници
кажњени прогонством. Григорије свети би враћен на своју епархију и са великим
торжеством примљен од народа свога.
СОЗЕРЦАЊЕ
Да созерцавам чудесно стварање света, и то:





БЕСЕДА
о благодати и даровима
А свакоме се од нас даде благодат по
мери дара Христова (Еф. 4, 7).
Ево начела различности међу хришћанима. Најпре је апостол набројао оно што нас
чини једнаким – а то је: један Господ, једна вјера, једно крштење, један Бог и отац
свију – сада пак истиче оно што нас, и ван наше воље, чини неједнаким. Наиме,
неједнаким нас чини мера дара Христова, према којој се даје благодат Духа Светога.
Христос је глава великога тела, које се зове Црква. Он строји то тело, и посебице
сваки члан тога тела; Он је стројитељ, и Он једини познавалац плана грађевине. Он не
дозвољава, да један члан у тој грађевини буде несразмерно велики или несразмерно
мали. Он даје меру свему и свакоме. Тако Он одмерава овоме пет таланата, томе два,
а ономе један. Да се нико не срди и да нико не завиди. Да се не срди, јер ако је мање
примио мање ће и одговарати; да не завиди, јер оно што неко има више, није његово
него Божје. Ако ли има много, много ће му се и тражити, све како је речено у
божанској причи о талантима. О браћо моја, нека свак од нас, буде свесан мере дара
свога и одговорности своје. Поштујмо и свој дар и дар суседа нашег, јер су сви
дарови од Бога и Божји.
Господе Исусе, дародатељу велики дарова различитих, Теби слава и хвала вавек.
Амин.