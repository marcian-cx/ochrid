



Имала је велику веру у Христа Господа и велику ревност за веру. Заветовавши Богу
доживотно девство Кикилија света ношаше оштру власјаницу испод драгоцених
хаљина, које јој родитељи дариваху. А када је родитељи присилише на брак, и то са
неким незнабошцем, Валеријаном, она прве ноћи усаветова младожењу, да иде
епископу Урбану и крсти се, па по том и сам да живи девственим животом. Примивши
веру Христову Валеријан обрати у њу и брата свога Тивуртија. Беху по том ускоро
оба ова брата због вере осуђени на смрт. Но њихова верност ни пред саму смрт не
ослаби. Вођени на губилиште ова дивна браћа успеше да обрате у веру вођу страже,
Максима. Сви тројица заједно пострадаше за Христа Господа. Св. Кикилија сахрани
њихова тела заједно. Тада би и Кикилија изведена на суд, јер неуморно придобијаше
незнабошце за веру Христову. Само једно вече придобила их је на 400 душа. Када је
судија упита, откуда њој толика смелост, она одговори: „од чисте савести и од вере
несумњиве.” После љутих мука би осуђена на посечење мачем. Џелат је три пута
удари мачем по врату, но не може је убити; само је рани, и из ране истицаше крв,
коју верни сабираху у мараме, сунђере и судове ради лечења. Три дана после тога
мученица и девица Христова предаде дух свој Господу своме, с киме се вечно весели.
Пострада св. Кикилија са осталима око 230. год. Њене мошти почивају у Цркви
њенога имена у Риму. У западној цркви св. Кикилија сматра се заштитницом црквеног
појања и музике.


Атонској Гори, где се он дуго подвизавао са другом својим Игњатијем. Са овим
Игњатијем написао је св. Калист свој сопствени опит о безмолвном животу у 100
глава. Ово дело заузима врло видно место у подвижничкој књижевности. Калист је
био под великим утицајем свога учитеља св. Григорија Синаита, чије је житије он
написао. Као патријарх Цариградски св. Калист је једном отишао у Србију, и на том
путовању разболео се и умро (како му је пред пут и прорекао св. Максим
Капсокаливит у Св. Гори).


био прозват Бељом. У време цара Декија он поцепа царску наредбу о гоњењу
хришћана. За то би бачен у тамницу, где му се јави сам Господ и охрабри га
говорећи: „не бој се, ја сам с тобом.” У том часу окови се његови растопише као
восак, тамница се отвори сама од себе, и он изађе. Поново ухваћен, и суђен.
Нечовечно мучен: одсекоше му прсте од руку и од ногу, па га онда посекоше. Глава
његова ноћу се светлила као свећа.


грчкој војсци против Агарјана и Етиопљана. Показивао чуда од неустрашивости. Убио
страшну змију и ослободио девојку. Ускоро по том преселио се у вечни живот овај
праведни муж. Живео и умро у IX столећу. Сахрањен најпре негде у Тракији, а 1206.
год. цар Кало–Јован пренесе му мошти у Трново.


(Житија Светих за данас)
Цицилија вером силна,
вером богата,
Од звезда јој вера лепша,
скупља од злата.
За Господа као за крст
себе прикова,
Младост, радост, брак и почаст,
Христу жртвова.
Ништ’ нe може демон љути
да јој украде;
Кад јој само тело оста,
Христу га даде.
И свет сав би она дала
за љубав Христу,
И два света с телом својим
и душу чисту.
Такав пламен вера пали,
пламен љубави.
Цицилија тим пламеном
себе прослави.
РАСУЂИВАЊЕ
Залуд сав труд око учења без труда око чистоте вере и живота. Небески свет се не
открива ученоме него чистоме. Кад је света Кикилија била уведена прве ноћи у
брачну одају са својим младожењом Валеријаном, она рекне младожењи: „хоћу да ти
кажем једну тајну: овде је ангел Божји, чувар моје девствености, кога ти не видиш; он
стоји овде спреман да заштити мене, слушкињу своју, од насиља; ако ме се само
дохватиш, он ће те убити”
. Чувши то Валеријан поче молити Кикилију, да му покаже
ангела, да га и он види. Одговори му девица: „ти си човек који не познајеш истинога
Бога, и не можеш видети ангела Божјег док се не очистиш од скверне свога
неверовања”
. Када се Валеријан крсти, виде ангела у великој светлости и красоти
неизреченој. Исто тако и Тивуртије, брат Валеријанов, када се крсти и промени живот
свој од нечистоте на чистоту, виде свете ангеле и разговара с њима. Исто тако и
Максим, састрадалник њихов, када она два брата беху посечени, закле се клетвом
великом пред џелатима и народом унаоколо говорећи: „видим ангеле Божје светле
као сунце како узимају душе из тела мученика, као красне девице из брачног
чертога, и како их са великом славом узводе на небеса”
. Но то што он виде не
видеше нити могоше видети неверни и нечисти.
СОЗЕРЦАЊЕ
До созерцавам чудесно стварање света, и то:








БЕСЕДА
о томе шта чини јединство верних
Један Господ, једна вјера, једно
крштење, један Бог и отац свију (Еф. 4, 5–6).
Ево разлога крупног, прекрупног, и јасног прејасног, због чега ми хришћани сви
треба да држимо јединство Духа у свези мира, и да будемо једно тијело и један дух.
Јер нам је један Господ Исус Христос, наш Создатељ, Искупитељ и Васкрситељ. И
нема два права Христа, да би било двојство међу нама. Једна иста крв проливена је с
Крста за све нас, као што су једна иста уста молила се за све нас у Гетсиманији.
Једну веру имамо у Тројицу Божанску, неразделну и животворну, Оца и Сина и Духа
Светога, једно суштаство, три ипостаси: у Оца нерођеног, у Сина рођеног, и Духа од
Оца исходног. Једно крштење имамо у име Оца и Сина и Духа Светога; крштење
трикратним погружавањем у воду, за смрт греху и ђаволу а за васкрсење и живот
Христу Господу. Један Бог и Отац свију – то је Отац Господа Исуса Христа, Сина
Божјег јединородног, који и нас кроз Христа и због Христа усиновљава и даје нам
право говорити Му: Оче наш. Видите ли, браћо моја, какве нас везе везују? Јачим
везама ни звезде нису везане међу собом, ни вода за земљу, ни огањ за ваздух.
Видите ли, како крупни прекрупни разлози позивају нас на јединство? Све друго што
би нас од леве стране наговарало на подвојеност, ситно је према овим разлозима као
зрно песка према високим планинама. Не може ђаво разорити јединство наше, ако му
ми не помогнемо. Не може нас ђаво никад покорити, ако му се сами не предамо.
О Господе Исусе, слатки и благи, како си нас чврсто везао за вечно добро! Одржи нас
у тој вези. Теби слава и хвала вавек. Амин.