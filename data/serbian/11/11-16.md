



закупац и скупљач пореза, или митар), и као таквога виде га Господ у Капернауму и
позва: хајде за мном. И уставши отиде за њим (Мат. 9, 9). По том Матеј приреди
дочек Господу у својој кући и ту даде повод, да Господ искаже неколике велике
истине о своме доласку на земљу. По пријему Св. Духа Матеј свети проповедаше
Јеванђеље у Партији, Мидији и Етиопији, земљи црначкој. У Етиопији постави за
епископа некога Платона, следбеника свога, а он се повуче у молитвену самоћу у
гору, где му се Господ јави. Крсти жену и сина кнеза те земље, због чега се кнез
веома расрди, и посла једну стражу да доведе Матеја к њему на суд. Војници одоше и
вратише се кнезу говорећи, да чуше глас Матејев али га никако не могоше очима
видети. Тада кнез посла другу стражу. Када се и ова стража приближи апостолу,
овога облиста светлост небеска, тако силна, да војници не могоше у њега гледати, но
испуњени страхом бацише оружје и вратише се. Тада кнез сам пође. Приближивши
се св. Матеју, засија од овога такав блесак, да кнез на једанпут ослепи. Но апостол
свети беше милостива срца: он се помоли Богу, и кнез прогледа, – нажалост,
прогледа само телесним очима али не и духовним. Он ухвати св. Матеја и стави га на
љуте муке. Наиме, у два маха ложаше велики огањ на прсима његовим. Но сила
Господња сачува га жива и неповређена. Тада се апостол помоли Богу и предаде дух
свој Богу. Кнез нареди те и тело мучениково положише у оловни сандук и бацише у
море. Светитељ се јави епископу Платону и рече му о своме телу и сандуку, где се
налази. Епископ оде и изнесе сандук са телом Матејевим. Видевши ово ново чудо
кнез се крсти и прими име Матеја. Затим остави кнез сву сујету светску и прими чин
презвитерски, и богоугодно послужи цркви. Када умре Платон, јави се овоме Матеју
апостол Матеј и усаветова га да се прими епископства. И тако он се прими
епископства и би пастир добри многе године, док га Господ не позва у царство Своје
бесмртно. Св. Матеј апостол написао је Јеванђеље на јеврејском језику, које је убрзо
преведено на грчки, и на грчком до нас дошло, док се оно на јеврејском изгубило. За
овога Јеванђелиста каже се, да никада није јео месо, него се хранио поврћем и
воћем.


богоугодно живео и служио пуне 22 године у Вологодској губернији. Упокојио се
мирно у Господу 16. новембра 1585. год. у старости од 92 године.
(Житија Светих за данас)
Апостолу своме, Матеју светоме,
Сам се Господ јави у земљи црначкој,
То утеха беше борцу мученоме,
И велика сила души му јуначкој.
Још му Господ даде штап из руке своје,
Пред маленом црквом да га он посади
Докле озелени с цветом разне боје
И плод сладак роди, да се свако слади.
Из корена доле извор ће потећи,
Извор воде хладне, жедном ће да прија,
А ко се умије хвалу ће изрећи,
Лице ће му сјајем чудним да засија.
Апостол учини како Господ рече,
И пониче дрво, украси се цветом,
И жива му вода из жила потече,
Испуни се црква многобројним светом:
Ко болестан беше исцељење прими,
А ко здрав бејаше постаде здравији,
Црнац црно лице прекрасним учини,
Дивљи народ поста – виноград Божији.
О чудесно дрво, да ли га је нама!
Имамо га, браћо, сви га ми имамо,
То је Христос Господ, Господ над војскама,
Он – Дрво Живота – Њим се спасавамо.
РАСУЂИВАЊЕ
Да ли заповест Господња о непрестаној молитви (Лк. 18, 1) важи само за монахе или
за све хришћане уопште? Кад би важила само за монахе, не би апостол Павле писао
Солунским хришћанима: молите се без престанка (1 Сол. 5, 18). Апостол понавља,
дакле, заповест Господњу од речи до речи, и издаје је свима хришћанима без
разлике, да ли је неко монах или мирјанин. Св. Григорије Палама подвизавао се неко
време, као млад јеромонах, у једном манастиру у Верији. Ту беше и неки знатан
подвижник, старац Јов, кога сви уважаваху. Догоди се једанпут, да св. Григорије у
присуству старца Јова наводећи речи апостолске тврђаше, да је непрестана молитва
дужност свакога хришћанина а не само монаха. Старац Јов пак одговарајући на то
рече, да је непрестана молитва дужност само монаха а не свакога хришћанина.
Григорије као млађи уступи и не хте спорити, но ћутке се удаљи. Када се Јов врати у
своју келију и стаде на молитву, јави му се ангел Божји у великој небесној слави и
рече му: „не сумњај, старче, у истинитост речи Григоријевих; он је право рекао; и ти
тако умуј и другима предаји”
. Тако, дакле, и апостол и ангел потврдили су заповест,
да се сви хришћани морају непрестано Богу молити. Ако не непрестано у храму, а
оно непрестано на сваком месту и у свако време, и то унутра у срцу своме. Јер кад
се Бог ни за тренутак не умара дајући нам добра, како да се ми уморимо благодарећи
му за та добра? Кад Он непрестано мисли о нама, зашто ми да не мислимо
непрестано о Њему?
СОЗЕРЦАЊЕ
Да созерцавам стварање света, и то:








БЕСЕДА
о усељењу Христа у срца верних
Да се Христос усели вјером у срца
ваша, да будете у љубави укоријењени
и утемељени (Еф. 3, 17).
Са вером долази Христос у срце, а са Христом љубав. И тако се човек укорењује и
утемељује у љубави. Прво, дакле, вера, па онда са вером и присуство Христово у
срцу; па са присуством Христовим присуство љубави, а с љубављу сва блага
неисказана. У неколико речи апостол нам указује целу степеницу ка савршенству.
Почетак је вера а завршетак љубав. А вера и љубав везују се у живо и нераздељиво
јединство присуством у срцу живога Господа Исуса Христа. Са јачањем вере ми све
више убијамо раздаљину између нас и Христа Господа. Што јача вера то ближи
Христос. Најзад се срце испуњава Христом, и не може да се одвоји од Христа као
плућа од ваздуха. Тада човек са сузама радости општи са Христом у срцу своме
молитвом: Господе Исусе, помилуј ме грешнога! И неосетно срце се испуњава
светлом и топлом љубављу. Тако се љубав сједињава са вером и надом, и кад се
сједине, губи се граница међу њима, те човек не може ни мишљу одредити, докле иде
вера, а одакле почиње нада и љубав. Када се живи Христос усели у њега, тада он и
не гледа више у себи ни веру, ни наду, ни љубав, нити њих именује, него само Христа
види и Христа именује. Као воћар у јесен што гледа зрео род на дрвету, те не говори
више о цвету и о листу него о роду, о зреломе роду.
О Господе Исусе Христе, врховна висино свих напора наших, последња станицо свих
путовања наших, приближи нам се, и спаси нас. Теби слава и хвала вавек. Амин.