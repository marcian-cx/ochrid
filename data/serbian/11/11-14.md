



Андреја. Од малена научен Св. Писму Филип се одмах одазва позиву Господа Исуса и
пође за Њим (Јов. 1, 43). По силаску Св. Духа Филип је ревносно проповедао
Јеванђеље по многим странама Азије и по Грчкој. У Грчкој хтедоше га Јевреји убити,
но Господ га спасе моћним чудесима својим. Тако архијереј јеврејски, који се
устреми на Филипа да га бије, наједанпут ослепи и сав поцрни. И би земљотрес
велики, и земља се раступи и прогута злобне гонитеље Филипове. И друга многа
чудеса збише се, нарочито исцелења болних, због којих многи незнабошци
повероваше у Христа. У граду Фригијском Јерапољу св. Филип се нашао на
заједничком послу јеванђелском са Јованом Богословом, својом сестром Маријамном
и Вартоломејом апостолом. Туде би нека опасна змијурина, коју незнабошци
храњаху брижљиво и клањаху јој се као Богу. Апостоли Божји молитвом као копљем
умртвише ту змијурину. Тиме навукоше гнев помрачених људи. И озлобљени
незнабошци ухватише Филипа и распеше га наопако на дрвету, по том распеше и
Вартоломеја. У том се земља раступи и прогута судију и многе друге са њим. У
великом страху потрчаше људи да скину распете апостоле. Но успеше само
Вартоломеја да скину жива; Филип пак беше издахнуо. Вартоломеј постави
крштенима за епископа Стахија, кога пре тога он и Филип беху исцелили од слепила
и крстили. Беше Стахије 40 година слеп. Мошти св. Филипа пренете су доцније у
Рим. Пострада овај дивни апостол 86. год. у време цара Дометијана.


чиновник на двору цара Андроника II Палеолога. Даровити Григорије свршивши
светске науке не хте поћи на дворску службу него се удаљи у Свету Гору и
замонаши. Подвизавао се у Ватопеду и Лаври. Водио борбу са јеретиком Варламом и
најзад га победио. Посвећен за митрополита Солунског 1347. год. Прослављен и као
подвижник, и као богослов, и као јерарх, и као чудотворац. Јављали му се
наизменично: Пресвета Богородица, св. Јован Богослов, св. Димитрије, св. Антоније
Велики, св. Златоуст, ангели Божји. Управљао црквом Солунском 13 година, од којих
једну годину провео у ропству код Сарацена у Азији. Упокојио се мирно 1360. год. и
преселио у царство Христово. Мошти му почивају у Солуну, где се налази и красна
црква његовог имена.


околине Скопља. Словенско му је име Управда. Наследио на престолу стрица свога
Јустина. Свуколика величина овога цара везана је неразделно са његовим дубоким
православним веровањем. Веровао је и живео је по вери. Уз Часни Пост није јео хлеб
нити пио вино, но хранио се зељем и пио воду и то преко дана. Заратио против
варвара Дунавских само за то што су ови шкопили заробљенике. То показује његов
узвишен осећај човекољубља. Срећан и успешан и у ратовима и у радовима.
Саградио је велики број прекрасних храмова, од којих и најлепши од најлепших – Св.
Софија у Цариграду. Сабрао и издао римске законе. Сам он издавао је многе строге
законе против неморала и распутства. Саставио црквену песму „Јединородни Сине и
Слове Божји” која се почела појати на литургији од 536. год. Сазвао Пети васељ.
Сабор 553. Скончао мирно 14. нов. 565. год. у 80. години свога живота и преселио се
у царство Цара небескога.
(Житија Светих за данас)
Јустинијан велики и славни,
Витез крста и цар православни,
Храм подиже Божије Мудрости
Да потраје до прага вечности,
Друго сунце – на земљи да сјаји,
Да се њиме греју нараштаји,
И клањају Ваплоћеном Слову,
Да познаду красоту Христову,
Царства Божјег безмерну висину,
Уз висину безмерну дубину,
Уз дубину безмерну ширину,
Уз ширину безмерну дужину.
Као сунце усред летњег дана
Засја круна цар–Јустинијана,
Засја круна слуге Божијега,
По мудрости понајмудријега
А по сили понајсилнијега,
Још по вери понајвернијега.
О велики православни царе,
Твоје цркве никада не старе,
Твоја вера још се светом блиста,
То је блесак православног Христа,
Свети царе Христу се помоли,
Да та вера времену одоли.
РАСУЂИВАЊЕ
Св. Григорије Палама много је научио кроз небеска откровења. Када је он провео три
године на безмолвију у једној келији Св. Лавре, требало је да изађе међу људе и
користи људима својим сабраним знањем и искуством. То му Бог стави до знања кроз
једно ванредно виђење. Једнога дана као у полусну виде Григорије самога себе где
држи у рукама суд препун млека, но толико препун, да се преливаше, али постепено
млеко се претвори у вино, које се такође преливало преко ивица суда и квасило
његове руке и хаљине. Тада му се јави светли младић и рече му: „зашто не би дао и
другима од тога дивног пића, које тако траћиш без пажње? Или ваљда не знаш, да је
то дар Божје благодати?” На то Григорије одговори: „али ако у данашње време нема
никога ко осећа потребу у таквом пићу – коме дати? Тада му младић рече, да било не
било жедних за такво пиће, он је обвезан испунити свој дуг и не пренебрегавати
даром Божјим. Млеко је протумачио Григорије као обичну поуку маси народној о
моралном животу и владању, а вино као науку догматског карактера. – Други пут
Григорије се затворио био у једном манастиру и ту писао своја Начела Православља.
У очи дана св. Антонија Великог позову га монаси на бденије, но он остане при свом
занимању у келији. Братија сва оду у цркву. На једанпут му се јави св. Антоније и
рече: „добро је и савршено безмолвије, но понегда је неопходно и општење с
братијом”
. Убеђен од овог откровења Григорије се одмах упути у цркву на радост
свих монаха.
СОЗЕРЦАЊЕ
Да созерцавам чудесно стварање светлости (Пост. 1), и то:








БЕСЕДА
о Павлу сужњу
Ја Павле сужањ Исуса Христа за вас
незнабошце (Еф. 3, 1).
То апостол Христов, браћо назива себе сужњем Христовим. Како то да апостол буде
сужањ? Није ли сужањ везан? Јесте: но и апостол је везан, везан љубављу Господа
Исуса тако силно, да никакву другу везу на земљи не осећа као да је и нема. Везан је
апостол и умом својим за Господа Исуса тако јако, да он ништа не може да мисли
мимо Исуса Христа Господа. Везан је апостол и вољом својом за Господа Исуса тако
чврсто, да управо и нема своје воље, него је своју вољу савршено потчинио вољи
Господа Исуса. И тако он воли оно што Христос воли, мисли оно што Христос мисли,
делује оно што Христос хоће. Зар то није сужанство? О блаженог сужанства, што
није на срам но на славу, и није на пропаст но на спасеније! И тако Христос је
потпуни господар живота апостола, како споља тако и унутра. Јер и споља и унутра
Он попушта на њ искушења: споља и унутра му открива чудеса свога промисла:
споља и унутра Он га руководи ка савршеном добру ради његовог спасења и ради
спасења многих других. Предајмо се, браћо, и ми Господу Исусу Христу попут
апостола Његових. И бићемо тад у најсигурнијим рукама и на најсигурнијем путу.
Господе, Исусе Христе, Господе велики и дивни, вежи нас уза Се, зароби нас Себи за
увек – за увек и у оба света. Теби слава и хвала вавек. Амин.