



обитељи светог Саве Освећеног код Јерусалима. Овај славни манастир, посећиван и
од светог Саве српског, и обдарен од неколико владара српских, и дан-данас постоји.
Више пута нападат је од дивљих Арапа, пљачкан и пустошен, но Промишљу Божјом,
увек је обнављан и до данас сачуван. У време царовања Константина и Ирине би
нападнут од Арапа и опљачкан. Монаси не хтеше бежати, него саветујући се са
својим игуманом Томом, рекоше: "Ми смо одбегли из света у ову пустињу ради
љубави Христове, срамота је сад да бежимо из пустиње из страха од људи. Ако
будемо убијени овде, бићемо убијени због наше љубави према Христу, због кога смо
и дошли овде да живимо"
. - И тако одлучивши, дочекају ненаоружани оружане
Арапе, као јагањци вукове. Арапи неке од њих стрелама умртве, а неке затворе у
пећину светог Саве, па наложе ватру на улазу, те их димом угуше. И тако многи од
њих скончају као мученици Христа ради и преселе се у царство Онога кога су љубили
и ради чије су љубави изгинули. Чесно пострадаше пред Васкрс 796. године у време
цара Константина и Ирине и патријарха јерусалимског Илије. Но убрзо постиже
праведна казна дивље нападаче. Враћајући се својим шаторима, они се посвађају и у
узајамној борби сви изгину. То се догодило 796. године.


да разговара са самим Гоподом Христом на Јаковљевом бунару кад Сихема (Јн 4, 1-
42). Поверовавши у Господа, она је после пошла да проповеда Његово Јеванђеље,
са своја два сина, Виктором и Јосијом, и са пет сестара које се зваху: Анатолија,
Фота, Фотида, Параскева и Кириакија. Дошли су били у Картагену у Африци. Но
буду осуђени и у Рим доведени, у време цара Нерона, и у тамницу бачени. Божјим
Промислом, кћи Неронова Домнина дође у додир са светом Фотином, и од ове буде
обраћена у веру Христову. После тамновања сви пострадаше ради Христа. Фотина,
која је на бунару први пут била обасјана светлошћу истине, буде бачена у бунар, где
сконча, и оде у бесмртно царство Христово.
(Житија Светих за данас)
Ha бунару Христа срете Самарјанка жена.
И светлошћу самог Христа беше просвећена.
Под Нероном живот сконча у другом бунару.
И дух даде Христу Богу своме господару.
Синови joj славни беху, Виктор и Joсиja.
Обојицу света мајка светињом просија.
Пет сестара намучених за Христово име
C њом одоше на небеса да награду приме.
O Фотино покајнице, дивна мученице,
Како сада вечним сјајем блиста твоје лице!
Некад Спаса чак ни водом ниси напојила,
Напокон си и крв своју за Њега излила.
Душа твоја некад мрачна, док би Самарјанка,
Надсунчаним засја лучем кад поста Хришћанка.
Са страхом си у Сихару Христа објавила,
Смрћу си Га усред Рима ти посведочила,
Љубав сваки страх убија и јунаком прави,
Љубав тебе, o Фотино, занавек прослави.
Нерон може сагорети и два и три Рима,
Но не може сагорети душу Хришћанима.
Нерон може полупати судове од глине,
Но немаде моћ никакву над духом Фотине.
O бесмртна светитељко, сад помози нама,
Пред престолом Христа Спаса - твојим молитвама.
РАСУЂИВАЊЕ
Не кажњава Бог грешника зато што му чини задовољство да уништи човека. Јер да
му то чини задовољство, Он не би стварао човека ни из чега. Него кажњава грешника
из више целисходних домостројних разлога, од којих су два најочигледнија за нас:
прво, да би га казном поправио и на прави пут спасења извео, а друго, да би друге
устрашио да не греше. Ово исто мисли св. Исак кад каже: "Праведни мудрац је
сличан Богу, јер он кажњава човека не да би му се осветио за грех него, или да
исправи човека, или да друге устраши." Неки обесни младић, који хуљаше на Бога и
на родитеље своје, наједанпут сиђе с ума. Цео град. у коме живљаше тај младић.
виде у томе казну Божју и устраши се страхом Божјим. Младића држаху везана и
затворена три године. А мајка његова плакаше горко и мољаше се Богу за сина.
Једне године о Духовима одведе мајка свог лудог сина у манастир св. Василија у
Острогу. После молитава полудели младић оздрави и дође к себи. По том се покаја и
поста узорит човек и прави хришћанин.
СОЗЕРЦАЊЕ
Да созерцавам Господа Исуса на крсту распета н то:








БЕСЕДА
о борби Јагњета са зверовима
Ови ће се побити с Јагњетом и Јагње ће их побиједити,
јер је господар над господарима и цар над царевима (Откр. 17. 14)
Ко говори ове чудне речи? Јован Боговидац. Ко је то Јагње? Христос Господ. Ко је то
господар над господарима и цар над царевима? Христос Господ. С ким ће се то Он
побити, и кога ће победити? То је звер седмоглава, и сви они који од те нечисте звери
примају власт, и част, и богатство.
Јагње посред звериња! Но, ипак, виде св. Јован Јагње као победиоца над свима
зверовима. Христос посреди демона! Рекао би прогутаће Га! Па ипак, демони
устрашени вичу к Њему за милост и беже од Њега безобзирно. Христос међу Својим
мучитељима! Рекао би: умртвиће Га заувек. Па ипак, Он васкрсава и побеђује, а они
беже у страху и гину. Црква Христова међи незнабошцима! Рекао би преплавиће је
као таласи малено острво! Па ипак: назнабожачка царства тону и пропадају, а Црква
постоји, расте и напредује. Вера Христова посред опорих философа и теоретичара!
Рекао би: надмудриће је и избацити из света! Па ипак, они један другог у лаж угоне, и
прогоне, а вера Христова спасава људе. Благочешће међу богохулницима и
богоодрицатељима! Рекао би: упрљаће је! Па ипак они се даве у својој прљавштини,
а благочешће носи се у неупрљаној чистоти. Кротост и плачевност хришћанска
посред насилника и отмичара! Рекао би: умреће од глади! Па ипак, она живи и ходи
сита, а насилници и отмичари пропадају од глади. Јагње посред зверињака! Па ипак -
Јагње је победилац.
О Господе кротки и добри, Јагње Божје преумилно, запој и нас Твојом кротошћу и
добротом, те да и ми будемо учасници Твоје победе! Теби слава и хвала вавек. Амин.