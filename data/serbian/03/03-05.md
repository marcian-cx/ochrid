



Пресвете и Животворне Тројице од самога Архангела Михаила. И до саме смрти
његове невидљиво га је пратио овај Архистратиг Божји. Би просветљен и ојачан
благодаћу Духа Светога, те га срце није вукло ни за чим светским, него само за
духовним и небеским. Кад га родитељи силом оженише, он прво вече узе свећу и
метну под суд, па упита своју невесту: шта је боље, светлост или тама? Она одговори:
светлост. Тада јој он поче говорити о вери Христовој, и о духовном животу као бољем
и лепшем од телесног. Те тако успе, да и њу, а по том и своје родитеље приведе у
веру Христову. И беху он и жена му као брат и сестра. Ускоро умру му и родитељи и
жена, и он се повуче потпуно од светског живота и преда молитви, посту и
богомислију. Учини велика чудеса, којима многе обрати у хришћанство. Између
осталога, примора зле духове да му служе. При једном гоњењу би ухваћен и мучен, и
сав избоден ножевима. Његовом крвљу мазаху се болесници и исцељиваху. Он
поживе после тога још две године у своме граду и престави се Господу. Овај дивни
светитељ поживе и пострада у II веку.


свему Богу угодан. У време Декијева гоњења би мучен за Христа. Но он оста чврст у
вери, а незнабожачке судије оштро изобличи због њихове глупости. С ексерима у
ногама, везан за кола кнежева, овај добри и незлобни светитељ био је вучен све
дотле докле није сам изнемогао и пао. Тада се и последњи пут помоли Богу и предаде
Му дух свој 251. године.


једну гору, звану Мајонис, злогласну због демонских привиђења. Направи тамо себи
колибу и једну црквицу у част светог апостола Андреје. Сам огради градину коју
обрађиваше, да би могао живети од свога труда. Молитвом својом чудеса чинио.
Прорекао да ће по смрти његовој на том месту бити женски манастир. На месец дана
пред смрт провидео дан и час своје смрти. У поноћ прореченог дана видеше људи
његову колибу обасјану необичном светлошћу. И кад дођоше, нађоше га мртва.
Сахрањен у цркви светог Андреје, а доцније Теофилакт, епископ амасијски, пренесе
га у град Амасију. Скончао мирно и преселио се у царство Господа свога 790. године.


светог Јована Златоуста у четрдесетој години својој, Марко проведе још шездесет
година у Нитријској пустињи у посту, молитви и писању полезних књига. Знао цело
Свето Писмо наизуст. Био много милостив и плакао над бедом сваког Божјег
створења. Једном се плачући помоли Богу за слепо штене једне хијене, и штене
прогледа. Из благодарности донесе му хијена-мајка једну овнујску кожу. Но светитељ
забрани хијени да убудуће коље овце бедних људи. Примао причешће из руку
ангелских. Његове беседе о закону духовном, о покајању, о трезвењу итд. спадају у
првокласну црквену књижевност, похваљиваше их и сам велики Фотије патријарх.
(Житија Светих за данас)
Ангели су браћа наша старија и боља,
Воља Творца Свевишњега њихова је воља.
Од светлости светлији су, бржи и светлији,
Од ваздуха на планини лакши и свежији,
У светлост су одевени, светлост Творца свога,
Трудбеници неуморни дела Христовога.
За људе су забринути, брига им једина:
Како Богу да поврате заблуделог сина,
Како своју млађу браћу из земље уђинске
Да поврате у радосне дворе домаћинске.
Михаило Архистратиг, први међ првима,
Што Даница међу звезде, он међ ангелима;
Покајнику сваком хита да га Богу дигне,
Кол'ко да је покајника он свакоме стигне.
Служит, служит, и служити - то je радост њему,
Првенство је и на небу у служби ближњему.
Служба Koja живот крепи, и мајку весели,
Служба коју украшују венци неувели,
Та је служба ангелима радост и весеље
Јер на славу Божју идe, људ'ма на спасење.
РАСУЂИВАЊЕ
Али зашто неки људи, добро школовани, и крштени као хришћани, отпадају од
Хришћанства и падају на философију и на научне теорије, као тобож на нешто
истинитије од Хришћанства? Из два главна разлога: или из сасвим површног
познавања Хришћанства или због греха. Површно познање Хришћанства одбија од
овога, а грех бежи од Христа као злочинац од судије. Површни и порочни хришћани
често су бивали исто тако огорчени непријатељи Хришћанства као и незнабошци.
Површним и порочним угодније је купати се у плиткој бари људских мишљења него
на опасној дубини Христовој. Јер оне који искрено пођу за Христом, Христос
непрестано позива на већу и већу дубину каб негда апостола Петра: хајде на дубину
Свети Марко Подвижник пише, да се закон Божји разуме сходно испуњењу
заповести Божјих. "Незнање нагони (човека) говорити насупрот оном што је
корисно, а дрскост умножава пороке."
СОЗЕРЦАЊЕ
Да созерцавам Тајну Причешћа као тајну савршене љубави и то:








са човеком.
БЕСЕДА
о путовању с Христом на дубину
Хајде на дубину (Лк. 5, 4)
Тако нареди Господ Петру и осталим апостолима када преста говорити. То значи, да
Он прво даје поуку, па одмах затим позива на дело. То исто и за нас важи: чим се
научимо нешто из Јеванђеља, одмах треба да пођемо да то остваримо. Ученици
делатељи мили су Господу, а не само ученици.
Хајде на дубину! Украј обале, из плићине, говорио је Господ народу, који је мање
посвећен у тајне царства Божјега, а апостоле Он позива на дубину. У плићини је
мања опасност, али је и лов мањи. У плићини су змије и жабе и други мањи гадови
водени — то је сва опасност; и у плићини су само малене рибе — то је сав лов. А на
великој дубини је и опасност велика. Тамо су велики зверови морски и велике буре —
то је опасност; но тамо су и велике и добре рибе у огромној количини — то је лов. О
посвећени, хајде, дакле, на дубину!
Хајде на дубину тајанственог мора животног, но не крећи се без Христа на лађи
својој. Нипошто. Јер не само што можеш провести сву ноћ свога живота не
уловивши ништа као што се Петар жаљаше: сву ноћ смо се трудили, и ништа не
ухватисмо — не само то, него можеш и горе проћи, ако Христос није на лађи. Могу те
буре сковитлати и у понор бацити, могу те и големи зверови морски појести. Буре то
су страсти твоје сопствене, о посвећени, које иду с тобом неминовно, ако се кренеш
на дубину без Христа. Големи зверови морски то су демони, који за трен ока могу
тебе упропастити као што за трен ока упропастише велики крд свиња од две хиљаде.
Идеш ли пак с Христом на дубину, не бој се ништа, но радосно и храбро иди,
припијен уз Господа. Уловићеш најбољи лов, и напунићеш њиме обе лађе, и телесну
и душевну. Најбољи лов уловићеш, о посвећени, и без опасности изаћи ћеш на
обалу, на обалу Царства Христовога. Само никуд без Христа! Ни у плићину, ни на
дубину. У плићини ће ти досадити и глад и многи ситни гад, а на дубини ће те зло
превелико снаћи.
Ти си наш крманош, наша одбрана, наше пристаниште, о свемоћни Спаситељу! Теби
слава и хвала вавек. Амин.