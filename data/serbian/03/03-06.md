



Теофила. Па када цар Теофило изгуби битку против Сарацена око града Амореје,
Сарацени узеше град, заробише многе хришћане, међу којима и ове војводе. Остале
хришћане или побише или продадоше у ропство, а војводе бацише у тамницу где
тамноваху седам година. Више пута долажаху муслимански прваци, да их саветују да
приме веру Мухамедову, но војводе не хтеше то ни чути. Када Сарацени говораху
војводама, да је Мухамед прави пророк, а не Христос, упиташе их војводе: ако би се
два човека препирали о једну њиву, па један рекао: моја је њива, а други: није него
моја, при том један од њих имао много сведока, да је његова њива, а други немао
ниједног сведока осим себе самог, шта би ви рекли: чија је њива? Одговорише
Сарацени: заиста, онога који има много сведока! - Право сте пресудили, одговорише
им војводе. Тако је са Христом и Мухамедом. Христос има многе сведоке, старе
пророке, које и ви признајете, који сви од Мојсеја па до Јована Претече сведоче о
Њему, а Мухамед сам за себе сведочи да је пророк, и нема ниједног сведока. -
Постидеше се Сарацени, но тад опет покушаше да бране своју веру овако: да је наша
вера боља од хришћанске види се по томе, што Бог нама даде победу над вама, и
даде нам најбоље земље у свету, и царство много веће од хришћанског. На то
војводе одговорише: ако би тако било, онда би и идолопоклонство египатско и
вавилонско и јелинско и римско, као и огњепоклонство персијско, биле истините
вере, јер у једно време сваки од ових народа побеђивао је остале и владао њима.
Очигледно је да ваша победа и сила и богатство не доказују истинитост ваше вере. А
ми знамо, да Бог некад даје победу хришћанима, а некад попушта муке и страдање,
да их исправи и приведе покајању и очишћењу од грехова. После седам година беху
посечени, 845. године. Тела им беху бачена у Еуфрат реку, но испливаше на другу
обалу где их хришћани сабраше и чесно сахранише.


га цркви. Постао духовником цара Петра Великог, но због неке клевете удаљио се у
Соловецки манастир где се тврдо подвизавао. Упокојио се у Господу 1720. године. у
осамдесетпетој години својој. Пред смрт узвикнуо: "Благословен је Бог отаца наших!
Па кад је тако, не бојим се, но с радошћу одлазим из света"
.


седамнаест година. У време Дометијана беху тестером престругани због вере
Христове, и прославише се у цркви на земљи и на небу. Чесно пострадали 275.
године.
(Житија Светих за данас)
Цар светује младога Конона:
- Безуман ти отац од старости,
Ти, младићу, не слушај му речи,
Но Христа се одреци и мани,
Жртвуј жртву римским боговима,
Па да будеш код мене у части.
Конон млади бодро одговара:
Писано је, царе мучитељу,
Да син чнни што од оца види,
И дела се очевог не стиди.
Мене отац правој вери учи,
Правој вери и богопознању,
Да познајсм Бога јединога,
Створитеља мога милоснога,
Да познајем Христа Спаситеља,
Од смртности мог Избавитеља.
Што учиниш c телом оца мога.
To учини и са мојим телом:
A над душом ти не имаш власти,
Душе наше наша су својина
И својина Божијега Сина.
РАСУЂИВАЊЕ
Док год си на земљи, сматрај себе као госта у Домаћина Христа. Ако си за трпезом,
то те Он части. Ако дишеш ваздух, Његов ваздух дишеш. Ако се купаш, у Његовој се
води купаш. Ако путујеш,по Његовој земљи путујеш. Ако сабираш имање, Његово
сабираш; ако ли расточаваш, Његово расточаваш. Ако си моћан, по Његовом
допуштењу си моћан. Ако си у друштву људи, у друштву си осталих Његових гостију.
Ако си у природи, у Његовој си градини. Ако си у самоћи, Он је присутан. Ако се ма
куда кренеш, Он те види. Ако ма шта урадиш, Он памти. — Он је најпажљивији
Домаћин у кога си ти икад гостовао. Буди и ти пажљив према Њему. У доброга
домаћина треба и гост да буде добар. Ово су све просте речи, но оне ти казују велику
истину. Сви светитељи знали су ову истину, и према њој управљали живот свој. За то
их је бесмртни Домаћин и наградио вечним животом на небу и славом на земљи.
СОЗЕРЦАЊЕ
Да созерцавам Тајну Причешћа као животворни лек души и телу, наиме:








Христова, који пак ако би до краја остао труо, био би одсечен и бачен.
БЕСЕДА
о наследнику и о робу
Док је нашљедник млад ништа није бољи од роба (Гал. 4. 1)
Док је царевић у колевци, шта је он бољи од сина робова? Нити је тело његово боље,
нити мисли његове узвишеније, нити жеље његове чистије. Какав је син царев, такав
је и син робов, такав и син просјаков. И за неколико година син царев не разликује се
од сина роба. Када пак син царев порасте и са пуном свешћу о свом достојанству
прими власт над царевином, а када син робов порасте и са пуном свешћу подлегне
јарму ропском, тада се види огромна разлика. Тада се објављује јасно, да наследник
и роб нису једнаки, јер роб има да робује а цар да господари.
Тако је и с хришћанином и нехришћанином, хоће апостол да каже. Нехришћанин
робује природи, хришћанин влада природом. И нехришћански период историје рода
људског показује како је човек био роб стихија, роб тела, роб идола и творења. А
хришћански период историје рода људског показује како је човек господар и
властелин, племић царскога рода и наследник свега.
Чак и они који су знали за једнога истинитог Бога, као што су били Израиљци, нису
били према Богу као деца и наследници према оцу своме него као робови и слуге
према господару и судији. А кад се наврши вријеме, и дође на земљу Син Божји
Јединородни, Он учини да примимо посинаштво, и да Духом Божјим ословљавамо
Бога: Авва Оче!
Што дође, браћо, Христос на земљу? Да нас учини бољим од робова, да нам да право
синова и дужност господара. Право синова јесте да именом Христовим зову Бога
Оцем, и дужност је господара да владају над собом, над својим телом, над својим
мислима и жељама и над свом природом око себе.
Сине Божји Једнородни, Твојом милошћу и жртвом ми смо примили посинаштво; о
помози нам да га Твојом помоћи у чистоти и истини одржимо до краја. Теби слава и
хвала вавек. Амин.