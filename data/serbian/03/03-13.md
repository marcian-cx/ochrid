



светом као највећи архипастир цариградски. Када Лав Јерменин уста против икона,
он се успротиви цару, и најпре цара саветоваше а по том изобличаваше. Зато га
нечестиви цар прогна на острво Проконис. На том острву беше манастир, који сам
Никифор беше саградио у част светог Теодора. И ту проведе овај исповедник вере
православне тринаест година, а потом представи се и оде ка Господу 827. године.
Пошто изгибоше сви цареви иконоборци, и на царски престо седе Михаил с мајком
Теодором, а на патријаршијски би повраћен патријарх Методије, тада (846. године)
пренесоше се мошти светог Никифора са Прокониса у Цариград, и беху положене
прво у цркву свете Софије, из које је за живота и изгнан био, а после у цркву Светих
Апостола. Главно празновање овога великог јерарха бива 2. јуна, а 13. марта
празнује се откриће и пренос његових нетљених моштију. Беше свети Никифор
изгнан из Цариграда 13. марта, и опет 13. марта, после деветнаест година, мошти му
пренете у престоницу.


Христове била љуто мучена у Персији у IV веку. Толико су је мучитељи шибали
бичевима, да је изнемогла и скончала. Душа њена растави се од измученог тела и
усели у вечну радост Христа Цара и Господа.


славнога Дионисија Ареопагита у Атини. Као епископ мучен од неверника и посечен
у II веку. За кратко време муке наследи живот вечни.
(Житија Светих за данас)
Цариграде. чудни граде крај Босфора плава.
C твојом славом чија може да се мери слава?
Ти си мегдан страшни био духовних бораца.
Јеретика богохулних и Божјих светаца.
Ко на сито решето си кроз векове дуге
И јављао отпаднике, и Божије слуте
Окаљан си многим грехом и грешничком стрвљу.
Освећен си преобилном мученичком крвљу.
Ко би мого избројати духовне хероје,
И визије све небесне и све тајне твоје ?
Ангели су Божји често на тебе слетали.
A људи сe ко ангели к небу уздизали.
Божја Мајка много пута у теби се јави.
Да избави утрожене, болне да оздрави.
Светитељска јата дивна над тобом се носе
И молитве твоје деде Свевишњем узносе.
O колико светитеља беху твоја деца!
Кол'ко има крин до крина - н светац до свеца!
Историју и календар ти црвено писа.
Твојим трудом и Символ се велики написа.
И o теби тако може казати се ово:
Међу многим градовима - црвено си слово.
Васељену вером светом ти си просветио
Од паганства и јереси свет си исцелио.
Многомучен, неубијен, ти још прошо ниси.
И земљом ти и небом ти слава одјекује:
Сваки крштен захвалност ти велику дугује.
РАСУЂИВАЊЕ
Велики хрншћани су они који имају велику љубав према Христу. О како су у истини
велики хришћани били богоносни оци и мученици! У наше време многима је то
немогуће себи и представити. Ево шта један од њих, св. Симеон Н. Богослов,
исповеди у свом манастиру пред свима монасима. Говорећи из свога искуства о томе
како су се на њему обистиниле речи Господње: иго мое благо и бреме мое легко ест,
он вели: "Верујте ми, кад сам прибегавао к Богу Спаситељу моме нисам сретао ништа
жалосно, тешко и неподношљиво... Велику и неподношљиву жалост имао сам ја сам
због тога, што нисам могао наћи довољно повода да умрем ради љубави Христове."
Нису ли овакве душе као пламенови затворени у земљаним судовима? Пламенови
вазда усправљени и к небу устремљени! Само скине ли се заклопац, пламен излеће
навише.
СОЗЕРЦАЊЕ
Да созерцавам Господа Исуса на суду пред Иродом и то:


из радозналости,


ћуташе на сва његова запиткивања,


БЕСЕДА
о измирењу злих ради зла
И у тај се дан помирише Пилат и Ирод међу собом;
јер прије бијаху у завади (Лк. 23. 12)
И у срамоти и понижењу своме праведник чини добро непријатељима својим. Он их
измирује. Истина, у овом случају. њихово измирење није значило заједнички рад на
неком добром делу него заједничко гоњење праведника. Али бар пламен њихове
међусобне мржње утуљавао се и гасио. И то је праведнику плата. Пилат и Ирод беху
непријатељи. Но онога дана, када Спаситељ би изведен на суд и код једног и код
другог, они се измирише. Кнез Мира донесе мир међу завађене, мир који поможе
отесати крст за Њега. Но Он и дође да буде драговољна жртва за грехе многих.
И данас се међусобни противници мире кад треба напасти и осудити Господа. Пуно
их је који се кољу међу собом док им не поменете име Господње. А чим чују то име,
постепено се мире међу собом ради напада на то свето име. Лакше неправедник
подноси неправедника него праведника. Лакше се неправедник с неправедником
разуме и мири него ли с праведником.
Чак и партије у неким државама, најзавађеније међусобно, мире се кад треба
пресудити, какво место да се да Господу Исусу Христу у држави, да ли прво (како
Њему и доликује) или последње? На таквом питању крвни непријатељи мире се међу
собом, да би само Господу доделили последње место. Тако исто се у време оно
завађене партије фарисеја и садукеја, измирише и удружише против Христа. А зашто
Најчистији и Најпотребнији да буде на последњем месту? Зато — по њиховој памети —
да би за њих остала прва места. Иста побуда измирења била је и код фарисеја и
садукеја, крвних противника, кад требаше тражити да се Христос убије. Иста та
побуда проузроковала је измирење између Пилата и Ирода, када је требало
пресудити да се Христос убије.
О браћо моја, не тражимо никад мир с неправдом против правде. Него увек тражимо
мир с Богом, и са савешћу. Боже, помози нам да такав мир увек имамо. Теби слава и
хвала вавек. Амин.