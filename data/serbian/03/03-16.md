



апостола. Беше брат апостола Варнаве, и рођен на Кипру. Последоваше апостолу
Павлу, који га и помиње у посланици Римљанима (Рм 16, 10). Када велики апостол
Павле постављаше многе епископе за разне крајеве света, тада постави и овога
Аристовула за епископа британскога (енглеског). У Британији беху народи дивљи,
неверни и опаки, и Аристовул претрпе међу њима неописане муке, беде и пакости.
Удараху га без милости, вукући по улицама, ругаху му се и подсмеваху. Но на крају
овај свети муж дође до успеха силом благодати Божје. Просвети народе, крсти их у
име Христа Господа, цркве погради, свештенике и ђаконе посвети, и најзад, тамо у
миру сконча и оде у царство Господа, коме је верно послужио.


време једног гоњења хришћана он се удаљи у неку планину са многим другим
хришћанима, и затвори се у једну колибу где провођаше време у посту и молитви. Но
проказа га неки просјак, који му је храну доносио и коме је Савин велика добра
учинио. Као Јуда Христа, тако и овај бедник за новац (за два златника) издаде свога
добротвора. Савин, са још шесторицом, би ухваћен од војника, везан и на суд отеран.
После големих мука би бачен у реку Нил где предаде дух свој Богу 287. године.


проповедаху Христа и изобличаваху глупости јелинско-римске. Разјарени
незнабошци решише да их побију камењем. Но када бацаху камење на ту свету
браћу, камење се повраћаше и удараше на саме нападаче, а браћа осташе
неповређена. После их обојицу на крст распеше. Са крстова својих браћа поучаваху
и храбраху хришћане који стајаху унаоколо ожалошћени. И после мука предадоше
дух свој Господу, коме осташе верни до краја. Чесно пострадаше 300. године у граду
Вофору.
(Житија Светих за данас)
Два брата рођена Духом запојена.
Вером осветљена и препорођена,
Та два брата света на крст разапета
Световаху масу правоверног света:
- O браћо, што на нас одоздо смотрите,
Ви због наших мука горко не плачите!
Подвигоположник Христос, наш Спаситељ,
Због оваквих мука поста Искупитељ,
Искупитељ свега рода човечјега.
Ми се спасавамо слушајући Њега.
Он послуша Оца и на земљу сиђе,
Страда и васкрсе, на небо узиђе.
Ми Њега слушамо, и муке сносимо.
У Његово царство кроз муке ходимо.
He бојте се, браћо, ни огња ни мача,
Христова је правда од свег света јача.
He бојте се, браћо, себе не жалите,
Због вечног спасења себе с' одреците.
Све су муке мале, ништавне и сносне,
Спрам награде рајске, вечне и поносне.
Свет је лажна маска и глупа клапњава,
Вечност - то je наша домовина права.
Дајте свет онима што лаж света љубе,
И због лажи живот и истину губе.
Ви хватајте бисер изнад светског кала -
Послушајте браћу, Трофима и Тала!
РАСУЂИВАЊЕ
Ако мислено испунимо закон Божји, лако ћемо га испунити чуво твено. То јест: ако
не погрешимо мислима, још лакше нећемо погрешити ни делима. Или још: ако је
срце наше уз Бога, и језик и руке и ноге и цело тело не може бити против Бога. Срце,
срце, — срце приуготови за Бога, њега посвети и поклони Богу, у њему испуни закон
Божји, њега распламти љубављу к Богу, њиме се сједини с Богом — остало ће све
следовати и управљати се према срцу. Не управља точком онај ко држи паоц од
точка, него онај ко држи осовину од точка. Срце је осовина бића нашег. Говорећи о
заповестима Божјим преподобни Исихије вели: "Ако будеш себе принуђавао да их
мислено испуниш, то ћеш ретко имати потребу да се мучиш око њиховог чувственог
испуњавања." Тј. ако си срцем, као осовином, навио себе ка Богу, точкови ће лако и
угодно ићи за осовином, односно цео човек за срцем. Закон Твој је у срцу моме, (Пс.
39,9) говори премудри Давид.
СОЗЕРЦАЊЕ
Да созерцавам Господа Исуса како корача под крстом ка Голготи и то:





корачајући за Христом,


јерусалимске, не плачите за мном, него плачите за собом и за дјецом својом,
објављујући овим Своју победу и пораз Својих убица.
БЕСЕДА
о срамоти Христовој као богатству
Вјером Мојсије ... држаше срамоту Христову за веће богатство
од свега блага мисирскога; јер гледаше на плату (Јевр. 11, 26)
Не хте Мојсеј да остане у двору фараоновом, нити да се назове посинак фараонов.
Више вољаше страдати с народом Божијим него ли шати земаљску сладост гријеха.
Како различити беху од Мојсеја потомци његови, који из фараонских разлога
осудише Цара славе на смрт! Сви ови више би волели једну годину проживети у
трулежном двору фараоновом него ли с Богом путовати 40 година по пустињи. А
Мојсеј је оставио све почасти, све богатство, све ласке, које је само богати Мисир, и
то још на двору царском, могао дати, па је на заповест Божју кренуо кроз гладну и
жедну пустињу с вером да иза пустиње постоји земља обећана. То и значи држати
срамоту Христову изнад свакога блага мисирскога.
Срамота Христова јесте оно чега се светски људи, са силним запахом земље, стиде
код Христа. А то је Христова беда на земљи, његов пост, бдење, молитва, потуцање
без крова, осуда, понижење, срамна смрт. Ту срамоту Христову ценили су апостоли,
а после њих и сви многобројни светитељи, за веће богатство од свих блага
васионских, јер је Господ васкрсао после ове срамоте, и отворио двер небесну, и
показао рајску земљу обећану, у коју је Он повео човечанство путем Своје срамоте,
или пустињом Свога страдања.
О Господе, прослављени и васкрсли, помози нам да сваку кап Твога зноја и Твоје
крви држимо непоколебљиво као богатство веће од свега блага светскога. Теби
слава и хвала вавек. Амин.