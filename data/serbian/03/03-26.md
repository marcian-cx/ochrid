



седам великих ангела што предстоје престолу Божјем. Он је јавио Захарији о рођењу
Претече, и сам је о себи рекао: "Ја сам Гаврил што стојим пред Богом" (Лк 1, 19).
Његово име, Гаврил, означава муж - Бог. Свети Оци говорећи о Благовести тумаче,
да је послат архангел с таквим именом, да означи ко и какав ће бити Онај што се има
родити од Пречисте. Биће, дакле, Муж - Бог, крепки, силни Бог. Неки су дознали, да
је исти Гаврил јавио Јоакиму и Ани о рођењу Деве Марије, и да је он поучавао
Мојсеја у пустињи, како да напише књигу Постања. Свети Оци мисле да Гаврил
припада првом и највишем чину небесних сила, тј. чину серафимском, пошто
серафими стоје најближе Богу. Он је, дакле, један од седам најближих Богу
серафима. Имена тих седморице јесу: Михаил, Гаврил, Рафаил, Урил, Салатил,
Јегудил, Варахил. Овоме броју неки додају још и Јеремила. Сваки има своју нарочито
службу, а сви су равни по части. Зашто Бог не посла Михаила? Зато што је
Михаилова служба сокрушење супостата вере Божје. Гаврилова је служба
благовешће спасења људског (в. 13. јул).


епископства био жењен и имао деце. Пострадао за Христа у време Максимијана. У
време тешких мучења његови сродници стајали су око њега и плачући молили га, да
поштеди себе и њих (тј. да се одрекне Христа). Но овај дивни свештеномученик
волео је више ране за Христа, но сва блага овога света. У исто време пострада од
Проба и један баштован у Срему, Серен, и Афр у Регији. Пошто се Иринеј никако није
хтео одрећи вере, то кнез Проб нареди да се баци с једног моста у реку Саву, где овај
пастир стада Христовог сконча и пресели се међу грађане небеске. Часно пострада





беше управио сав свој дух к Богу. Заробе га Арапи, и у ропству нагнају да узме за
жену једну црнкињу. Но он њу приведе вери Христовој и поживи с њом као брат са
сестром. Договоре се и побегну из ропства. Но Арапи их умало не стигну. Они се
склоне у једну пећину, у којој видеше лавицу са својом штенади, и уплашише се. Но
Бог их сачува. Лавица њих не повреди, а закла једног Арапина, који хтеде ући у
пећину, да ухвати бегунце. Стигавши у своје место, Малх да своју жену у женски
манастир, а он оде у мушки. Проживи много лета подвизавајући се, и пресели се
међу грађане небеске, у IV веку.


ухватише и упиташе ко је, он одговори: "Један од живих на земљи"
. Посумњаше у
њега да је неки шпијун, те га много намучише. Најзад у слободи проживи много
година у Цариграду. Прозирао у све тајне људске, предсказивао будућност, чинио
велика чудеса. Његова послушница беше старица Теодора, која кад умре јави се
Григорију, послушнику Василијевом, и описа му двадесет митарства, кроз које свака
душа мора проћи. Свети Василије мирно сконча 25. марта 944. године и пресели се у
дивне небеске обитељи. Би виђен после смрти у великој слави на небесима од једног
Цариграђанина.
(Житија Светих за данас)
Седам златноглавих ангелских врхова.
Седам архангела, највиших духова:
Михаил је први, мач за супостате,
Мачем он раздаје богоборним плате.
Гаврил благовесник Божијег ваплоћења
И пречудни тајник људскога спасења.
Рафаил ко сунце Тројичин је слуга,
Он је лекар људских големих недуга.
Урил је сијање светлости Божије
Он је просветитељ душе човечије.
Салатил — молитељ, молитве подноси,
И молитве људске пред Бога износи.
Јегудил славитељ Бога Свесилнога,
Он на славу бодри човека вољнога,
Варахил даватељ благослова неба,
Он од Бога даје што људима треба.
РАСУЂИВАЊЕ
Нека те чудо, кад се догоди, не збуњује, него весели. То је Бог промолио Свој прст,
било да награди, било да казни, било да охрабри Своје верне, било да изведе
грешнике на пут спасења.
Овај свет сравњују људи често с огњеним колима. Кад видиш једну локомотиву, или
друга парна кола, ти знаш да је у њима скривен машиновођа. И ништа те не чуди - је
ли? - ако машиновођа промоли из кола своју главу, или махне руком, или пружи
штап, или залепрша марамом, или баци вам писмо, или учини други неки знак. Ти
знаш да се тиме не ремети ход локомотиве нити се квари иједна игла у њој. Зашто
онда неверни говоре да Бог Својим чудесима ремети ход ових светских кола? Зато
што су тупоумни. А верни се радују знаку Божјем као дете устрашено пред огњеним
колима, што се радује кад се човек - сличан њему - помоли из кола. О како је нама
мило, кад се иза ове немуште васионе, која хукти око нас, помоли неко сличан нама,
и то још неко ко нас познаје и воли! Кад се деси чудо, знај, да то Сличан нама нас
поздравља и говори: не бојте се, Ја сам иза свега овога! Св. Василије Нови чињаше
чудеса многа: молитвом исцељиваше болне, судбе људске читаше као из отворене
књиге. Кроз угодника Свога, као и увек. Бог показиваше љубав и силу Своју на
људима. Да би се верни јаче утврдили у вери а неверни посрамили и у веру обратили.
СОЗЕРЦАЊЕ
Да созерцавам Господа Исуса на крсту распета, и то:





БЕСЕДА
о скором доласку Господа
Ево ћу доћи скоро (Откр. 22, 7)
Рећи ће неверни и душегубни: обећао је пре две хиљаде година да ће доћи, па још не
долази! Тако се подсмевају они који ће кукати у вечној муци. А ми који се спремамо
за радост у Његовом царству, знамо да ће Он доћи у сили и слави, као што је и
обећао.
Ми знамо да је Он већ дошао небројено пута. и показао се Својим верним. Није ли Он
дошао био Јовану Боговидцу, коме је и казао оне речи: ево ћу доћи скоро? Јован Га
је гледао у сили и слави, и осетио је руку Његову на себи, кад је се био уплашио и
пао пред Његовим ногама као мртав. И метне десницу Своју на ме. Није ли Он дошао
Савлу, кад је овај најпре дисао мржњом на хришћане, и кад је на путу за Дамаск пао
на земљу видећи Господа и чувши Његов глас: Савле, Савле, што ме гониш! И опет,
није ли Он дошао у срце апостолу Павлу, када овај признаје: не живим ја него
Христос живи у мени! И није ли Он дошао многобројним мученицима и мученицама за
име Његово, да их охрабри, исцели, помилује? Није ли се Он јавио Антонију Великом,
Теодору Стратилату, св. Харалампију, светој Марини, светом Силвестру, и толиким,
толиким другим?
Но шта говоримо? Није ли се Он трећега дана вратио из царства смрти и дошао
апостолима? И није ли толико и толико пута дошао Цркви у помоћ, и као из мртвих
васкрсавао је, кад год су непријатељи Његови ликовали мислећи да су заувек Цркву
Његову предали смрти? Није ли се Он показао силом Својом у Цркви и у време
Нерона, као и у време Константина; у време Јулијана као и у време Јустинијана: у
време арапског гњета као и у време турског и монголског гњета над хришћанима?
О браћо моја верна, не дајте се заварати. Он је дошао безброј пута, и дан данас
долази. Свакој души. којој може да приступи од нечистоће, Он долази. Па ипак, ми Га
сви чекамо да дође последњи пут у сили и слави. И знамо, да је и тај Његов долазак
сигуран.
Господе преблаги, пре него што дођеш, удостој нас познати лице Твоје и застидети се
лица свога, грехом помраченога! Теби слава и хвала вавек. Амин.