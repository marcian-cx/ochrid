



мисирској Тиваиди, па је онда прешао на Јордан и тамо основао обитељ, у којој је
имао око 70 монаха, и која и дан-данас постоји. Он постави нарочити устав за свој
манастир, по коме: монаси су 5 дана проводили у својим келијама плетући кошнице и
рогозине; нису смели никад ложити огањ по келијама; 5 дана јели су само по мало
суха хлеба и урме; монаси су морали држати своје келије отворене и кад би изашли
тако да би свак могао, ако би и што би хтео, узети из њихових келија; суботом и
недељом сабирали су се у манастирску цркву, имали заједничку трпезу, са варивом и
с мало вина у славу Божју. Тада би сваки монах доносио и стављао пред ноге
игуманове оно што је израдио за прошлих пет дана. Сваки је монах имао само по
једну хаљину. Свети Герасим био је пример свима. Уз часни пост није јео ништа осим
што се причешћивао. Једном виде лава где риче од бола, јер беше му трн у нози.
Герасим приђе, прекрсти се, и извади зверу трн из ноге. Лав се тако укроти, да је
дошао за старцем у манастир и ту остао до смрти старчеве; а кад старац умре, и лав
свисне од бола за њим. Био је на IV васељенском сабору у Халкидону, у време
Маркијана и Пулхерије, па иако је и он најпре мало нагињао монофизитској јереси
Евтихија и Диоскора, буде на Сабору велики поборник Православља. Свети
Јевтимије одвратио га је од јереси. Од ученика Герасимових најславнији је био свети
Кириак Отшелник. Упокојио се свети Герасим 475. године и пређе у вечну радост
Господа свога.


страшно мучени за Христа од цара Аврелијана, и најзад посечени. При њиховим
мучењима многа су се чудеса показала, која видевши многи незнабошци обрате се у
веру, те неки и од њих бише посечени, 273. године и примише венце.


животу, да је лечио молитвом најтеже болеснике. Но непријатељ рода људског
наводио је на њега силна искушења. Тако једном од неких подсмешљиваца буде
послата к њему жена развратна. Претварала се пред њим и плакала но навлачила га
на грех. Видећи да ће пасти у грех, Јаков стави своју леву руку у огањ и држаше
дотле докле се сва не опрљи. Видећи то, жена се испуни страхом и ужасом, покаја се
и поправи свој живот. Али, другом приликом он не одоле искушењу, него паде са
једном девојком, коју беху родитељи довели к њему као сумашедшу, да је исцели од
лудила. Он је заиста исцели, но потом згреши с њоме, и онда, да би сакрио грех, уби
је и баци у реку. Као и обично: од блуда до убиства није далеко. Десет година потом
проведе Јаков као покајник живећи у једноме гробу. Познаде да му је Бог опростио
по томе, што једном по молитви његовој паде киша у време велике суше од које
страдаху и људи и стока. Ево примера, сличнога Давидовом, како је опак зли демон;
како, по попуштењу Божјем, може да обори највеће духовне дивове, и како опет
искреним покајницима Бог по милосрђу опрашта и најтеже грехове, и не кажњава их
онда када они сами себе казне.
(Житија Светих за данас)
Ko c висине веће падне, више се угрува,
Ha висину ко сe диг'о, нек се бодро чува.
И апостол свети пише: "Ко мисли да стоји
Нек се чува да не падне," нек се Бога боји.
Јаков Посник див бејаше по високој души,
Но c висине омаче се, и ђаво га сруши:
A грех један другом хита, 6луд убиству спеши,
Јаков Посник себе казни, a Бoг гa утеши.
Грех једини сву врлину може да расточи,
Једна рупа на амбару све жито источи.
Дом испуњен мирисима једна шака гада
Испразни га од мириса и напуни смрада.
He помаже сто победа ни стотину слава
Кад у битци најпоследњој изгуби се глава.
Духовни је живот борба против вражјих хорди,
У тој борби од почетка побеђен je горди.
Ко призива име Божје c дубоком смерношћу
Taj у борби штићен бива Божијом милошћу.
РАСУЂИВАЊЕ
Кад би философија људска могла задовољити човека, зашто философи Јустин и
Ориген посташе хришћани? Зашто Василије и Златоуст и Григорије, који у Атини
проучише сву философију јелинску, примише крштење? И блажени Августин, који
знаде и јелинску и римску мудрост, зашто одбаци све, и потражи спасења и
светлости у вери Христовој? И свети Климент римски, који беше врло богат и врло
учен? И света Катарина, која би из куће царске и знађаше сву светску мудрост
мисирску? И царевић Јоасаф у Индији, коме беше позната сва философија индијска?
И толики, толики други, који најпре тражаху објашњење загонетке светске и светлост
својој души у философији, а потом приступише цркви и поклонише се Христу
Господу?
СОЗЕРЦАЊЕ
Да созерцавам Тајну Причешћа као присуство Господа Исуса у цркви на земљи и то:





чинити ништа.
БЕСЕДА
о колебљивости Пилата
Од тада гледаше Пилат да га пусти...
Тада им га предаде (Пилат) да се разапне (Јов. 19, 12, 16)
Одткуд ова противречност у Пилату? Одткуд ово двојство воље у једном истом
човеку? Док је стајао под светлошћу лица Христова, Пилат је од свег срца хтео да
пусти Праведника. Но кад га је обузела тама јеврејска, он се сагласио са делима
таме. То је семе, пало у трње. Док је Христово лице светлело над семеном, семе је
никло; али чим је семе остало без те светлости, тама од трња угушила га. Док је
Господ Исус господарски говорио Пилату о Цару небесном, рекавши му: ти не би
имао власти никакве нада мном кад ти не би било дано одозго. Пилат се осећао као
побеђен страхом од Бога. Но кад је гомила јеврејска викнула Пилату: ако овога
пустиш, ниси пријатељ ћесару, Пилат је био потпуно побеђен страхом од цара
земаљског. И страх за тело надвладао је страх за душу, као што се и дан-данас
понекад дешава.
ГТилат је био ученик светске мудрости. А светска мудрост не даје снаге него улева
страх. Светска мудрост не подржава душу него тело. Светска мудрост не улева страх
за душу него страх за тело и за све оно што је телесно. Ево у Пилату једног јасног и
жалосног примера, какве људе васпитава светска мудрост мимо Бога и насупрот
Христа. Но Пилатова слабокарактерна и колебљива душа није слика само
незнабожаца него и неутврђених хришћана. Понеки хришћани посведневно, и
неосетно а често и несвесно, хтели би час да ослободе Христа од мрачног и
злочиначког инстинкта јеврејског у себи, а час опет да Га пусте томе инстинкту на
распеће. То бива увек онда када један хришћанин погази неку заповест Христову
ради испуњења неке своје телесне жеље. Час светлост те заповести осветли срце
колебљивог хришћанина, час опет тама телесна толико навали на њега, да се он
потпуно предаје њој.
Господе дуготрпељиви, не уклони светлост лица Твога од нас ни за један трен ока, да
нас тама не савлада. Да останемо деца светлости до краја, Господе помози нам. Теби
слава и хвала вавек. Амин.