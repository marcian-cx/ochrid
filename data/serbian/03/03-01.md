



царовања Трајанова. Најпре велика развратница, а потом покајница, испосница и
најзад мученица. Развратом је била сабрала огромно богатство. Преокрет у њеном
животу направио је, Промислом Божјим, неки стари монах Герман, и то нехотично.
Дошав послом у град, он одседне код једног хришћанина, чија се кућа додиривала са
кућом ове Евдокије. Када је он ноћу почео по обичају монашком читати Псалтир и
неку књигу о Страшноме Суду, Евдокија га чује и с пажњом стане ослушкивати
његове речи све до краја. Страх и ужас обузме је, тако да је остала будна до сванућа.
А чим сване, она пошаље слуге да умоле тога монаха да дође к њој. Герман дође, и
међу њима се отпочне дуг разговор о ономе што је старац монах прошле ноћи читао,
и уопште о вери и спасењу. Резултат тих разговора буде да Евдокија замоли месног
епископа да је крсти. После крштења она предаде све своје имање цркви, да се разда
сиромасима, отпусти своје слуге и робове, а она се повуче у неки женски манастир.
И тако се одлучно посвети сва монашком животу, послушању, трпљењу, бдењу,
молитви и посту, да буде после тринаест месеци изабрана за игуманију. Проживе у
манастиру педесетшест година, и удостоји се пред Богом да јој Бог даде толику
благодат, те и мртве васкрсаваше. Када наста гоњење хришћана од некога кнеза
Викентија, света Евдокија би посечена мачем. Ево дивног примера, како један суд
нечистоће може да се очисти, освети и испуни скупоценим небеским мирисом,
благодаћу Духа Светога.


Ватопеду. Ухваћен од морских разбојника и продан као роб у Магнезији. После
дванаест година чудесно ослобођен и враћен у манастир Ватопед помоћу Пресвете
Богородице. Крстио своје првашње господаре и био им духовник. Остатак живота
провео у подвигу у Ватопеду, и скончао мирно у Господу.


мучена. Најзад зашивена у врећу и утопљена у језеро 302. године. Но Бог јој душу
спасе и прослави занавек међу ангелима на небу и међу вернима на земљи.
(Житија Светих за данас)
Некад жена грехом испуњена,
A напокон кротка покајница
Евдокија Богу се мољаше,
Све клечећи сузе пролеваше.
To разгори јарост у сатани,
Па јаросан к небесима викну:
- Михаиле, небесни војводо,
Правду збориш, неправду ми твориш,
Moj тор смераш сасвим испразнити,
Последњу ми овцу уграбити,
Зашто ову грешницу узимаш?
Греси су joj тежи него моји!
Ја за мало неко преслушање
У Ад падох и у вечне муке,
Њени греси као смрадно море
Све окужи што joj сe приближи.
Тако злоба на добро се злоби,
Покајнику свакоме злокоби,
Док Михаил, чувар покајника,
C ангелима Евдокији приђе
И узе је под своје окриље,
Дахом својим растера демоне
У том c неба песма се разлеже:
- Милост Божја тако благоволи,
Да се сваки покајник прихвати,
Да се сваком покајнику прости,
Покајање - људима спасење,
To je божја и милост и воља -
Божја воља - сатани зловоља.
РАСУЂИВАЊЕ
Верност и покорност вољи Божјој треба да красе живот свакога хришћанина. Бог
прославља верне и покорне, као што се то види и на животу св. Агапија. Овога
светитеља као младића ухватише разбојници, одведоше у Азију и продадоше неком
Арапину. Пуних 12 година Агапије робоваше код овога Арапина ћутљиво и
послушно; и пуних 12 година мољаше се он Пресветој Богородици да га ослободи
ропства. Једне ноћи јави му се Богородица и рече му да устане и иде без страха
своме старцу. Агапије устаде и дође у Свету Гору своме старцу. Када старац виде
Агапија, ожалости се, мислећи да је сам побегао од свог господара. Агапије, веран и
покоран вољи Божјој, одмах се врати у Азију, јави се своме господару, и исприча му
све, шта се с њим догодило. Чувши Арапин све, задиви се добродетељи хришћана, па
пожели видети старца Агапијева. Узме дакле два своја сина и дође у Свету Гору. Ту
се крсти са синовима својим, сва тројица замонаше и остану до смрти подвизавајући
се најпре под руководством старца Агапијевог а по том самог Агапија. И тако
негдашњи сурови господари постану послушни ученици свога бившег роба, верног и
вољи Божјој покорног Агапија.
СОЗЕРЦАЊЕ
Да созерцавам Господа Исуса на Тајној Вечери и то:


љубави,








а неверни примају исто то без узбуђења, без стида, и још са роптањем на Бога.
БЕСЕДА
о знању и творењу
Кад ово знате, благо вама ако га извршујете (Јов. 13, Ј7)
Најважније у овој изреци Господњој, драга браћо, јесте то, да Господ не блажи знање
него извршивање. Он не каже апостолима: благо вама кад ово знате. Тако су
говорили неки незнабожаки учитељи, који су само у знању гледали спасење. Не.
него Господ вели: благо вама ако га извршујете. Знање о спасењу донео је сам
Господ Исус. До тога знања нико није могао доћи својим трудом. Неки од старих
грчких философа говорили су, да род човечји не може ни доћи до истине нити се
спасти, док сам Бог не дође на земљу. Господ је дошао међу људе и открио је
људима знање. Ко год прима ово знање, прима и обавезу да га извршује. О колико ће
лакше бити на Суду ономе, ко ово знање никад није примио па, следствено, није га ни
извршивао, неголи ономе ко је ово знање примио и пренебрегао његово извршење!
О колико ће лакше бити на Суду неуким незнабошцима него ученим хришћанима!
Сам Господ показао се не само као зналац него и као извршилац. Његовом
савршеном знању одговарало је и савршено извршивање. Он је сам лично, пред
очима ученика својих. извршио све заповести Своје. И ову заповест дао им је после
извршеног дела смерности и љубави. Кад је опрао ноге ученицима, онда им је
заповедио да и они тако чине један другом.
Није Господ дошао међу људе да прља људе, него да их пере. Он никога ннје
упрљао, а опрао је свакога ко је хтео да се опере. Какав стид за многе од нас, који се
трудимо да само себе оперемо, а двапут више трудимо се да друге упрљамо! О браћо
моја, то ми браћу рођену прљамо! И Христос плаче кад види како ми блатом клевете
прљамо оне које је Он крвљу својом опрао.
Господе, опрости нам. Грешимо сваки дан против браће своје. И учини Господе,
браћу нашу, коју смо ми упрљали, светлијим од нас у царсту Твоме. Ти си праведан и
све видиш. Теби слава и хвала вавек. Амин.