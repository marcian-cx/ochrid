



служења при храму Јерусалимском, и четрнаест година од рођења — када, дакле,
ступи у 15-ту годину живота, саопштише јој свештеници, да по закону она не може
више остати при храму, него треба да се обручи и ступи у брак. Но како велико
изненађење за све свештенике би одговор Пресвете Дјеве, да је се она посветила
Богу и да жели остати девојком до смрти не ступајући ни с ким у брак! Тада по
промислу и внушењу Божјем првосвештеник Захарија, отац Претечев, договорно са
осталим свештеницима, сабра дванаест безжених људи из племена Давидова, да би
једноме од њих уручили Дјеву Марију на чување девојаштва њеног и старање о њој.
И би уручена староме Јосифу из Назарета, који јој беше и сродник. У дому
Јосифовом Пресвета Дјева продужи живети исто као и у храму Соломоновом,
проводећи време у читању Светог Писма, у молитвама, богоразмишљању, посту и
ручном раду. Готово никад из куће не излажаше, нити се интересоваше светским
стварима и догађајима. Мало је с ким уопште говорила, и никад без нарочите
потребе. Најчешће је у кући општила са двема кћерима Јосифовим. Но када се
наврши време проречено Данилом пророком, и када Бог благоволи испунити
обећање своје изгнаном Адаму и пророцима, јави се велики архангел Гаврил у одаји
Пресвете Дјеве, и то, како неки свештени писци пишу, у тренутку баш када је она
држала отвореног пророка Исаију и размишљала о његовом великом пророчанству:
Гле, девојка ће зачети и родиће сина! (Ис. 7, 14). Јави јој се Гаврил у светлости
архангелској и рече јој: Радуј се, благодатна! Господ је с тобом! и остало све редом
како пише у Еванђељу божанственог Луке (Лк. 1, 26—38). Са овом архангелском
благовешћу, и са силаском Духа Светога на Дјеву Пречисту, отпочиње спасење људи
и обновљење твари. Историју Новог Завета отворио је архангел Гаврил речју: Радуј
се! да ознаменује тиме, да Нови Завет има да значи радост за људе и за сву створену
твар. Отуда и Благовест се сматра колико великим толико и радосним празником.


Господа. Пелагија и Теодосија после тамновања и мука беху заједно мачем посечене.
А света Дула, која беше служавка, пострада сама и сконча у граду Никомидији. Три
беле руже, поливене крвљу мученичком, пресади Бог у небесну градину Своју.
(Житија Светих за данас)
O да дивне вести: радуј се Пречиста,
Ти нам роди Христа!
O радосне вестп: радуј се Девице,
Светла Голубице!
Радуј cе Марије, радуј благодатна.
Ти капијо златна!
O купино сјајна, неопалимаја,
Зоро новог сјаја!
Гаврил речи снује, и сам се радује.
Благовест казује!
Благовест казује, цело небо слуша,
Твоја трепти Душа!
Храму си служила, Богу се предала.
Храмом си постала!
Радуј се Пречиста, небесна невесто,
Ти си царски престо!
O радуј се кротка. Кроткога ћеш родит"
,
И свет препородит"!
Радуј се Послушна, Бог те послушао,
Славом увенчао!
O радуј се Сузна, сузом омекшана.
Духом просијана!
O радуј се Нишча, но најбогатија.
Од сунца светлија!
Измоли нам радост у Твог сина Христа,
O Дево Пречиста!
РАСУЂИВАЊЕ
Питали авву Атанасија: Како је то Син раван Оцу? Он одговори: "Као што су два ока а
један вид." Одговор изврсан. Попут овога ми можемо додати: као што су два уха а
један слух. Исто тако за све три божанске ипостаси: као што су три свеће а једна иста
светлост.
СОЗЕРЦАЊЕ
Да созерцавам Пресвету Деву Марију и то:





у Назарету,


Гаврила.
БЕСЕДА
О свемогућству речи Божје
У Боги је све могуће што рече (Лк. 1, 37).
И рече Бог да буде светлост и би светлост: Док Бог не рече, светлости не би. Нити ма
кога би ко би знао шта је то светлост, док Бог не рече и док светлост не поста. Исто
тако. кад Бог рече, онда поста вода и суха земља, и свод звездани, и биље, и
животиње, најзад и човек. Док Бог не рече, ништа од свега тога не би,нити ма кога би
осим Бога, ко би знао да све то може постојати. Силом речи своје Бог створи све што
се створи на земљи и на небу. Што год Бог захоће да буде,и рекне да то буде, то мора
да буде, и не може а да не буде, јер је реч Божја неодољива и стваралачка. Створење
света велико је чудо речи Божје.
Створивши све твари, Бог је опет речју Својом поставио ред и начин постојања свих
твари и опхођења и одношаја твари према твари. И тај ред и начин што Бог постави
велико је чудо речи Божје
Но постоји ред и начин међу тварима, видљиви и докучиви за нас људе, а постоји ред
и начин невидљиви и недокучиви. По томе невидљивом и недокучивом реду и начину,
који је тајна у Светој Тројици, десише се и дешавају се оне појаве, које људи називају
нарочитим чудесима. Једна таква појава јесте безмужно зачеће Господа Исуса
Христа у утроби Пресвете Деве Марије. То изгледа упадица у видљиви и докучљиви
ред и начин, но то није никаква упадица за невидљиви и недокучљиви ред и начин. То
рођење ваистину је велико чудо, ваљда највеће чудо које је нама смртним откривено.
Но и сав створени свет је чудо, и сав видљиви и докучљиви ред и начин је чудо, и
свуколико то чудо постало је речју Божјом, дакле онако исто као што се и Господ
зачео у девичкој утроби. И ово и оно збило се силом речи Божје. Зато дивни Гаврил и
одговара Пречистој на њено питање, које је питање свих поколења: како то може
бити, одговара јој: у Бога све је могуће што рече.
О Господе Боже, Створитељу наш, бесмртни и постојани Чудотворче, уразуми наш
разум да више не сумња но да верује, и уразуми наш језик да више не пита него да
Тебе прославља. Теби слава и хвала вавек. Амин.