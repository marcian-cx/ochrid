



многи верни разбегну се по планинама и пештерама. Тако учини и мајка овога
Кодрата. Но у то баш време она би бременита, те у шуми роди Кодрата, па ускоро
потом умре. Промислом Божјим и ангелом хранитељем чуван, храњен и вођен,
Кодрат одрасте у природи и усамљености. Онај који је давао ману с неба Израиљу у
пустињи, пуштао је и отроку Кодрату слатку росу из облака на уста. Кад му би
дванаест година, он сиђе у град, и тамо га неки добри људи заволеше и дадоше на
науке. Он изучи лекарство, те лечаше болеснике, колико природним лековима,
толико, и још више, духовном силом и молитвом, којој се привиче од детињства. Када
наста ново гоњење под Декијем, би Кодрат изведен на суд, и бачен у тамницу. Но и
пет његових другова придружише се њему и исповедише име Христово. То беху
Кипријан, Дионисије, Анект, Павле и Крискент. Беху сви вучени по улицама, и од
незнабожаца, нарочито деце њихове, штаповима и камењем бијени, док их не
довукоше на губилиште. Ту се мученици Богу помолише, и бише мачем посечени. На
том месту проврио је извор воде из земље, који се и данас зове Кодратовим именом и
подсећа на јуначку смрт за Христа светих шесточисленика. Чесно пострадаше за
истину 250. године у Коринту у време цара Декија и његовог намесника Јасона.


убеђени и крштени хришћанин. У време гоњења, када Валеријан затвори многе
хришћане у апс, Кодрат потплаћиваше тамничаре те улажаше у тамницу, доношаше
сужњима разне намирнице и утврђиваше их у вери. Када беху изведени пред судију,
и упитани од овога за име, за отаџбину и за сталеж, они ћутаху. Тада иза њих појави
се Кодрат, који викну из свега гласа: "Хришћани смо именом, слуге Исуса Христа
Господа саном и благодарством, а град и отаџбина наша јесте небо"
. После ове
изјаве и он би стављен под суд, а после дугих и тешких истјазања посечен са
осталима.


двору цара Јустинијана. Кад обудове и кад виде да је царица Теодора не трпи, она се
наједанпут изгуби из Цариграда и обрете се у пустињи мисирској. Чувени духовник
Авва Данило постриже је и објави је као монаха Анастасија шкопца, по њеној жељи,
да би се као жена под мушким видом лакше спасла а и од царевих трагања за њом
укрила. И затвори се Анастасија у тесну келију где проведе двадесетосам година, и
где се упокоји 563. године. Пред смрт виде старац Данило лице њено светло као
сунце.
(Житија Светих за данас)
Негда славна патриција
Преподобна Настасија
Новац, ласку, све остави,
Живот Христу сав управи;
Христос хлеб joj, Христос вода,
Христос радост и слобода,
Христос душе обновитељ,
Христос смрти премоститељ,
Сасуши се Настасија,
Дух кроз сухо лице сија;
Дух је к Богу диже више,
Божјим духом она дише,
Док не поста осветљена,
Благодаћу посвећена,
Силом Божјом ојачана
И у Живе уписана.
Свима прости, све заволи,
И за цео свет се моли,
Kao ангел би одиста.
Приљубљсна сва уз Христа;
Силом Божјом би силнија
И богатством богатија
Но царица Теодора
Усред сјаја царских двора.
РАСУЂИВАЊЕ
Када 42 војводе грчке из Амореје беху у тамници агарјанској (в. 6. март), дођоше им
неки од мухамеданских мудраца, да их усаветују да приме веру Мухамедову и добију
слободу. Ови мудраци истакоше војводама хришћанским два преимућства ислама
над хришћанством: прво, што је Мухамед новији пророк од Христа, и друго. што
мухамеданци на све стране односе победе над хришћанима, чиме Бог јасно показује
истинитост вере њихове. На прву тачку одговорише војводе: ако се два човека суде о
једну њиву, па један има много сведока, да је њива његова, а други нема ничије
сведоџбе уза се осим свог сопственог тврђења, шта мислите, чија је њива? На ово
одговорише Агарјани: свакако њива је онога, који има много сведока. — На то војводе
рекоше: пресудили сте сами за Христа а против Мухамеда Јер Христос има уза се
сведоџбе свих пророка и апостола, а Мухамед сведочи сам за себе. — На другу тачку
одговорише војводе: ако би се по победама у ратовима ценила истинитост вере, онда
би значило да су сви идолопоклонички народи, који с времена на време побеђиваху
свет, као Персијанци, Грци, Римљани и други имали истиниту веру! То ни ви сами
мухамеданци нећете признати. И што сте ви сада победили хришћане, то не значи да
је ваша вера боља, него да су велики наши греси, због којих нас Бог кроз вас
кажњава.
СОЗЕРЦАЊЕ
Да созерцавам Господа Исуса на суду пред Кајафом и то:








БЕСЕДА
о тајнама објављеним
Нема ништа сакривено што се неће открити,
ни тајно што се неће дознати (Мат. 10, 26)
Има једно око, браћо, које никад не спава. То је око Божје. Има на небесима, браћо,
више очију него звезда на своду небеском. То су очи ангелске. Никаква завеса,
никакав зид, ни мрак, не могу од гих очију скрити ма какву тајну на земљи. Пред
Богом Свевидећим и ангелима Његовим светим све је откривено и јавно. Онај човек
постаје злочинац, који поверује да се дела људска могу сакрити. Тако су мислиле и
старешине јеврејске које припремаху у тајности свој злочин над Христом Господом,
тајно Га гоњаху, тајно суђаху, у мраку ноћном, тајно наимаху и потплаћиваху сведоке
лажне, као и Јуду, и тајно Га осудише. Где су данас те њихове тајне? Све је постало
јавно васцеломе свету. Пре се човек може сакрити од ваздуха него ли од вида
Божјега. Све тајне људскога рода, и добре и зле, откривене су пред Богом; а
многобројне од тих тајни Бог открива и васцелом свету према Своме промислу. Људи
који могу да схвате ову истину, да Бог види све и зна све, опрезно се чувају и од злих
помисли у тајности срца свога, а камоли од злих дела. Кад год те срце потегли на зло,
о човече, сети се ових речи, које нису од човека него од Бога: нема ништа сакривено
што се неће открити. А ти што чиниш добро у тајности. не малаксавај: свако твоје
добро уписано је на небесима, и објавиће се у своје време.
Господе Свевидећи, помози нам и спаси нас. Теби слава и хвала вавек. Амин.