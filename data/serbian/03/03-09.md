



вероваху тврдо у Господа Исуса. Када наста гоњење у време Ликинија, они бише
изведени на суд пред војводу, и овај им запрети одузети част војничку, на што
одговори један од њих, свети Кандид: "Не само част војничку, но и тела наша узми од
нас; ништа нам није драже и чесније од Христа Бога нашега"
. После тога нареди
војвода слугама да камењем бију свете мученике. Но када слуге бацаху камење на
хришћане, камење се враћаше и падаше на њих саме, те љуто их изудара. Један
камен паде војводи на лице и скрши му зубе. Мучитељи, љути као зверови, везаше
свете мученике и бацише их у језеро, и поставише стражу унаоколо, да ниједан не
изађе. Беше страшан мраз, и језеро се леђаше около тела мученичких. Да би муке
биле јаче, мучитељи загрејаше и осветлише купатило украј језера, на доглед
замрзнутим страдалцима, не би ли како прелестили кога од њих да се одрекне Христа
и призна идоле римске. Заиста, један се прелести, изађе из воде и уђе у купатило. Но
гле, ноћу паде необична светлост с неба, која разгреја воду у језеру и тела мученика,
а с том светлошћу спустише се с неба тридесетдевет венаца на главе њихове. То
виде један стражар с обале, па се свуче, исповеди име Господа Исуса, и уђе у језеро,
да би се он удостојио оног четрдесетога венца место издајника. И заиста, на њега
сиђе тај последњи венац. Сутрадан изненади се цео град кад виде мученике живе.
Тада зле судије наредише те им пребише голени, и бацише тела њихова у воду, да их
хришћани не узму. Трећега дана јавише се мученици месном епископу Петру и
позваше га да сабере по води и извади мошти њихове. Изађе епископ по тамној ноћи
са клиром својим, и видеше на води где се светле мошти мученичке. И свака кост
која беше одвојена од тела њихових, исплива на површину и светљаше се као свећа.
Покупише их и чесно сахранише. А душе ових мученика одоше Господу Исусу,
намученом за све нас, и васкрслом са славом. Чесно пострадаше и непролазном
славом се увенчаше 320. године.


њега веле да је био толико савршен у свима врлинама, да је више личио на ангела
него на човека. Нарочито је прослављен био својим трпљењем. Гоњен био од цара
Јулијана Одступника и много страдао за Христа. Но по смрти овога опаког
Христогонитеља поживе свети Филором мирно, користећи многима. Упокоји се у
својој осамдесетој години.


је и богословски писац. Између осталога он се старао одговорити на питање: колико
су времена провели Адам и Ева у Рају пре изгнања? Неки су опредељивали то време
на шест сати, други на двадесет четири сата, трећи на три дана. Свети Кесарије је био
мишљења да је то време било четрдесет дана. Због тога је, вели, и Господ Исус
постио четрдесет дана у пустињи, и био за то време кушан од ђавола. И док стари
Адам није могао одолети искушењима ђаволским у обиљу рајском, Нови Адам
одолео им је витешки у гладној и жедној пустињи.
(Житија Светих за данас)
Мученици у језеру, мразом оковани,
Крепко држећ свету веру, надом обасјани,
Завапише милом Богу: ти што свет задиви
Жртвом страшном и васкрсом, o Ти нас оживи!
Тебе слави свод небесни и створена свака твар,
Гле. славе те бездни, огњи, и град и снег, лед и жар!
Ти поможе слуги Твоме великом Мојсеју.
И Исусу Навинову, по том Јелисеју,
Да јестество воде смире, и да га разделе.
Верним Твојим сад помози као и доселе.
He дај мразу да он буде јачи од човека.
Да нас четрест мученика буду предмет смеха:
Та Ти можеш, ако хоћеш, јер Ти над свим владаш.
Ти лед у жар и жар у лед кад xoћeш претвараш:
Мраз нас једе ко звер љути због имена Твога -
O помози да се слави име Свемоћнога!
+++
Мученици у језеру, мразом оковани.
Божјим светлом са небеса бише загрејани,
-
Славно паше и осташе Четрест Мученика
На страх, ужас и срамоту мрачних неверника.
РАСУЂИВАЊЕ
Сакривај своје духовно благо, и не објављуј га без нужде. Поглеај како људи
скривају своје материјално благо, и како кад су принуђени да кажу колико имају,
увек прикривају главне суме а објављују само мање. Врло је мален број људи који
хоће да објаве све што имају а још мањи број оних људи објављују да имају више
него што у ствари имају (и ове свет сматра неозбиљним и безумним). Овим је јасно
указано теби, како треба да скриваш твоје духовно благо, тј. твоје врлине и твоја
добра дела, твоје постове, и бдења, и молитве. Зашто мудра деца овога света не
објављују своја материјална блага? Из два разлога: да не чују лопови и да не изазову
завист код злобних људи. Постоје лопови и завидљивци и према духовном благу. То
су духови злобе. Чим га ти будеш објавио, они ће се постарати да ти га умање или
расточе. Управо, чим си га објавио без потребе (рецимо из сујете, да се похвалиш),
они су га уграбили и расточили. И ти, богаташ духовног блага, неосетно и изненадно
постаћеш убожјак. Многи духовни богаташи, светитељи, правили су се људи пред
светом, да би привидном лудошћу скрили велику мудрост и силу у себи. Авва Исаија
пише: "Пријатне су Богу добродетељи, које се врше у тајности." А свети Нил
Синајски вели: "Покривена кожа на телу је бела, а откривена — опаљена и црна."
Тако је и са нашим скривеним и објављеним добрим делима.
СОЗЕРЦАЊЕ
Да созерцавам Господа Исуса у рукама непријатеља Божјих, сабраних у дому
Кајафину и то:








БЕСЕДА
о трпљењу до краја
Али који претрпи до краја благо њему (Мат. 10, 22; 24, 13)
Господе предивни, Ти си све претрпео, све до краја, зато си постао не само блажен
него и извор блаженства за све људе који себи добра желе, кроз векове и векове!
И апостоли претрпеше све до краја, и уђоше у вечно блаженство.
И мученици Христови претрпеше све муке до краја. и посташе усиновљени
санаследници у царству Христовом.
И светитељи претрпеше драговољну тескобу и страдања до краја, па се прославише
и на небу и на земљи.
Сваки оснивач новог друштва врбује себи следбенике обећањем добрих плодова и
многих наслада но прећуткује навлаш све тегобе и трудове, који воде оним
плодовима и оним насладама. Једини је Господ Исус рекао сву истину Својим
следбеницима, и горку и слатку страну истине. Он није обећавао плодове без службе,
нити славу без страдања, нити крајњи одмор без трновитог пута, нити победу без
борбе, нити сласти без горчине, нити царство без суза и самоодрицања.
Кад је набројао многе муке које ће задесити Његове следбенике, Он их најзад не
оставља без утехе. Он даје смисао њиховом страдању, и не оставља их у тами. Он
вели: али који претрпи до краја благо њему. А какво је то благо, које чека оне који
претрпе све до краја, то је и Он сам довољно открио, а то су посведочили, и до дан-
данас сведоче, многи светитељи, који или јавише се вернима из онога света у слави,
или пак будући још у телу, уздигоше се духом до виђења оне славе и блаженства
које чека верне, избране и истрајне.
Господе, Ти си наша снага. Помози нам да претрпимо све до краја с вером да си Ти уз
нас. Теби слава и хвала вавек. Амин.