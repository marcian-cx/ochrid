



Никомидијски и хришћанин по вери. Са великим усрђем одвраћаше он Јелине од
идолопоклонства и поучаваше их вери истинитој. По наређењу цара Максимијана
намесник царски љуто гоњаше хришћане. При том гоњењу ухвати св. Зотика у неком
месту Карпину, распе на крст његове ученике, а Зотика доведе у Никомидију, где
ухвати и веза још и св. Агатоника, Принкипса, Теопрепија (Богољепа), Акиндина,
Северијана, Зенона и друге многе. Све везане чврсто поведе их у Византију, но уз пут
помреше од рана и изнемоглости св. Зотик, Теопрепије и Акиндин. Близу Халкидона
убише св. Северијана, а Агатоник са осталима би преведен у Тракију, у место
Силимврију, где после мучења пред самим царем бише мачем посечени и пређоше у
живот вечни и у радост Господа свога.


девица Евлалија, рођена од хришћанских родитеља, у месту званом Варкинон. Сва
предана Христу као Женику своме, сва удубљена у Свето Писмо, она се вежбаше
истрајно у драговољним подвизима тела и духа. Када мучитељ Дакијан немилосно
убијаше хришћане по Шпанији, па дође и у Варкинон, Евлалија се искраде ноћу од
својих родитеља, изађе пред мучитеља, и пред многим народом изобличи га за
убијање невиних људи, ружећи уз то мртве идоле и исповедајући јавно веру своју у
Христа Господа живога. Разјарени Дакијан нареди, да је обнаже и туку штаповима.
Но девица света изјави, да не осећа болове у мукама за Христа свога. Тада је
мучитељ крстообразно привеза за дрво и нареди, да јој тело свећама пале. Упита је
мучитељ где је њен Христос да је сад спасе? А Евлалија одговори: „овде је са мном,
али ти не можеш да Га видиш због нечистоте твоје"
. У великим мукама предаде
Евлалија дух свој Богу. И када издахну видеше људи голуба бела где излази изуста
њених. У том паде изненадно снег и покри наго тело мученице као белом хаљином.
Трећег дана дође св. Феликс и жалобно плакаше пред висећим телом Евлалије. И на
мртвом лицу светитељке појави се осмејак. Родитељи њени дођоше и заједно са
осталим хришћанима чесно сахранише тело свете девице. Пострада за Господа свога
и пређе у вечну радост почетком IV столећа.


Селевкије у Сирији. Сазнав за Христа Антуса свим срцем поверова у Њега, и тајно се
упути епископу Атанасију, који је крсти. При њеном крштењу ангели се Божји
јавише. По том се упути Антуса у пустињу на подвиг, јер несмеде се ни враћати више
родитељима својим. У пустињи се подвизаваше 23 године. У молитви Богу она
предаде душу Богу клечећи на једном камену, под којим завешта да буде сахрањена.
Епископ Атанасије и двојица слугу Антусиних: Харисим и Неофит, бише по том
посечени због вере у Христа, у време цара Валеријана, око 257 год. Чесно сви
пострадаше и венцима се увенчаше.
(Житија Светих за данас)
Бела Божја голубица,
И Христова мученица,
Евлалија муке жели,
Да мукама дух убели.
Шта је тело? слабо грне,
Кад из њега душа пр'не,
Прах се враћа праху своме,
Душа свету ангелскоме.
Евлалија Христа носи,
Без уздаха муке сноси,
Муке сноси, Бога моли,
Мучитељу да одоли.
И одоли голубица,
И победи мученица.
Тело њено израњено,
Белим снегом покривено,
Душа - голуб из ње лети,
Створитељу свом узлети,
На мртвоме лицу њеном,
Белим снегом покривеном,
Гле осмеха победнице,
Гле осмеха осветнице!
Осмехом се осветила
И нов живот објавила.
Молитвама Евлалије
И нас Бог да помилује!
РАСУЂИВАЊЕ
Кад се човек једном истински покаје, не треба више да мисли о гресима учињеним,
да не би опет згрешио. Св. Антоније саветује: „Чувај се, да се ум твој не оскврни
сећањем пређашњих грехова, и да се у теби не обнови осећање тих грехова"
. Опет
на другом месту вели: „не утврђуј у души својој раније учињене грехове
размишљањем о њима, да се они не понове у теби. Буди уверен, да су ти они
опроштени од онога времена, када си предао себе Богу и покајању. И у то не
сумњај." За св. Амона говорили су, да је он био достигао такво савршенство, да од
многе благости није знао више да постоји зло. Кад су га питали, какав је то тесный и
прискорбный путь, он одговори: „то је обуздање својих помисли и одсечење
сопствених жеља ради испуњења воље Божје"
. Ко обуздава грешне помисли, тај не
мисли ни о својим ни о туђим гресима, и ни о чем трулежном, ни о чем земаљском. Ум
је таквога човека непрестано на небу, где нема зла. Тако постепено и у њему нестаје
зла, чак и у мислима.
СОЗЕРЦАЊЕ
Да созерцавам чудесну Божју помоћ Давиду (I Сам. 19), и то:








БЕСЕДА
о пророчанству чудеса Христових
Тада ће се отворити очи слијепима, и
уши глухима отвориће се. Тада ће
хромац скакати као јелен, и језик
нијемога пјеваће (Иса. 35, 5 - 6).
Ходите, браћо, да се надивимо сили Бога нашега живога, који отвори очи смртну
човеку, да види у превеликој даљини времена оно што ће се збити. И још како да
види: до у саме појединости, као да је сам тај пророк био апостол Христов, и ходио с
Христом Господом, и гледао чудо за чудом, како Он слепима даје вид, и глухима слух,
и хромима здравље ногу, и немима глас и говор. Када Јован Крститељ из тамнице
посла ученике своје да питају Христа: јеси ли ти онај што ће доћи? Господ Христос
одговори им речима свога пророка Исаије: идите и кажите Јовану што чујете и
видите, слијепи прогледају и хроми ходе, губави се чисте и глухи чују, мртви устају
(Мат. 11).
Погледајте, како је дивно стројио Господ спасење наше! Оно што је преко пророка
Својих о Себи прорекао, оно је Он и испунио. Пророк је негда говорио Његове речи
внушене Духом Светим, а сада Он говори речи Свога пророка. Негда се пророк
позивао на Њега, а сад Он на пророка. Да покаже тиме, да и кад говори Своје речи и
кад говори пророкове речи, увек говори само Своје. Да покаже, да је и онда Он
говорио а не пророк, и сада Он говори, а не неко други. И да оправда пророка Свога,
као верног слугу Свога, те да нико не може рећи: пророк је лажно говорио. И тако
пророци служише слави Христа Господа и Христос Господ прослави пророке Своје,
истините слуге Своје.
О Господе Исусе, прослављени од слугу Својих и прославитељу слугу Својих, помози
и нама, да речју, и делом и мислима послужимо величанственој слави имена Твојега.
Теби слава и хвала вавек. Амин.