



Апостолу Томи. Тај појас доцније је пренет у Цариград и чуван у запечаћеном ковчегу
у Богородичиној цркви Влахерни, задужбини царице Пулхерије. И никад се није
отварао овај ковчег све до времена цара Лава Мудрога (886 - 912). Супруга Лавова,
царица Зоа, душевно оболи, и према неком тајанственом виђењу пожели она, да се
на њу метне појас св. Богородице. Цар умоли патријарха, те се ковчег отвори, појас
изнесе и стави на болесну царицу. Царица одмах оздрави. У спомен тога чуда
установи се овај празник. Један део тога појаса находи се у Грузији у Зугдиду. На
име: ћерка цара Романа исцели се помоћу тога појаса, па доцније, када је отац удаде
за цара Абухаза Грузијског, она понесе један део тога појаса собом. По заповести
руског цара Александра I саграђена је нарочита црква у Мингрелији у Зугдиду, где се
чува тај део чудотворне одеће св. Богоматере.


Савременик св. Маркијана (10 јан.) и св. Данила Столпника (11 децемб.) У његово
време основан славни манастир Студитски, позван тако по сенатору римском Студију,
који дође у Цариград и с благословом Генадијевим подиже цркву св. Јовану Претечи
и при њој манастир. Био је врло кротак и уздржљив. Никога није хтео запопити, ко
нијезнао цео Псалтир на изуст. Председавао помесном сабору у Цариграду, на коме
је симонија у цркви анатемисана. Чинио чудеса, и у визији сазнао кончину своју.
Управљао црквом 13 год, и преставио се Господу мирно 471 год.


многобоштву. Постао знаменит у Картагени као учитељ философије и реторике. Био
ожењен. Но када поста хришћанином, преста живети са женом, и предаде се
даноноћном труду око проучавања Св. Писма и усавршавања свога карактера. Због
његових необичних врлина би изабран за презвитера а убрзо и за епископа. Колико
беше милосрдан према хришћанима толико тврд према јеретицима. Написао је доста
поучних дела, руковођен Духом Светим. Нарочито силно писаше против
идолопоклонства, Јудаизма, и јереси Новацијанове. Красан му је и сладак напис о
девству, као и о мучеништву, и милостињи, о трпљењу, о молитви Господњој, и т.д.
Пострада за време Валеријана и Галијена 258 год. Пред смрт помоли се Богу,
благослови народ, и остави 24 златника да се да џелату, који га буде посекао.
Недостижна величина и велекодушност правог хришћанина!


одмах стекао толико уважење, да ускоро буде подигнут на престо митрополитски.
Управљао црквом 8 год. Писао папи Клименту посланицу, у којој га изобличавао због
новачења, које је римска црква увела. Упокојио се мирно 1089 год.
(Житија Светих за данас)
Украс целој цркви, дика Картагени,
Пре и после смрти Кипријан свештени,
И речју и делом он учаше верне
Особно хвалећи чисте и девствене:
- Девственост је, рече, светиња полова,
Оно је слобода од страстних окова,
И извор чистоте, украс моралности,
Достојанство тела, и веза скромности,
Девство мир је дома, девство - круна слоге,
Девство је тишина, одсуство тревоге.
Кад се дух човечји од тела повуче,
И у царство своје унутра увуче,
И сагледа раскош унутрашњег света.
Тад више не пушта тело да му смета
Са страстима лудим, са жељама разним,
Са бригама лишним, са луксузом празним,
Луксуз нам не јавља украшену жену
Но нечисту душу и порочност њену.
О слободо златна од сујетних жеља,
Нецењено благо само светитеља!
Слобода је девство, девство је тишина,
Обоје дарови - Божијега Сина.
О Божији Сине, о благи Господе,
Подари нам славу девства и слободе.
РАСУЂИВАЊЕ
Хришћанин не верује у кисмет, у судбу, у коб. Ако Бог и опредељује главне линије
живота нашег, Он их према нашој молитви и заслузи може и да промени. Тако Он је
продужио цару Језекију 15 година живот (Иса. 38); и Дију преподобном (19. јули)
такође продужио је 15 година живот. Василију Великом продужио је Бог живот, по
молитви светитељевој, за један дан, док је крстио Јеврејина Јосифа, свога лекара.
Но како по молитви Бог може продужити живот, тако може, по греху, и скратити. Цар
Анастасије придржаваше се Севирове јереси, т.зв. анакефалитске (безглавне) која
распростираше глупост, да цркви не требају епископи и свештеници, него да је сваки
себи епископ и свештеник, и да сваки има право на свој начин тумачити Св. Писмо и
учити друге како он зна и верује. Узалуд св. Јован патријарх саветоваше цара, да се
врати истини православној, цар не само не усвоји савете него кињаше патријарха на
разненачине и смишљаше да га протера. Једне ноћи виде цар у сну неког страшног
мужа на узвишеном престолу, који држаше књигу у руци. Тај муж отвори књигу,
нађе име цара Анастасија ирече: „ја сам хтео пустити да још дуго поживиш, али због
кривоверства твог ево бришем 14 година од твога живота"
. И избриса нешто из
књиге. Ужаснут цар скочи иза сна, и причаше сан свој присталицама својим. После
неколико дана удари гром у двор царев и уби цара Анастасија.
СОЗЕРЦАЊЕ
Да созерцавам весеље Давидово у Господу (II Сам. 6), и то:


играше пред ковчегом;


стидећи се женâ;


порода до смрти.
БЕСЕДА
о сили и мисији Христовој, како Исаија прорече
Дух је Господњи на мени; зато ме помаза
да јавим јеванђеље ништим; посла
ме да исцелим скрушене срцем: да
проповедам заробљеним отпуштење и
слепим прозрење; да огласим годину
милости Господње и дан освете (Иса. 61, 1 - 2).
Ово велико програмно пророчанство прочита Господ Исус на самом почетку Свога
спаситељског рада, у Назарету, пред Јеврејима, и прочитавши седе и рече: данас се
изврши ово писмо (Лк. 4, 16 - 21). Једно од најтамнијих пророчанстава за
књижевнике и свештенике Јеврејске Он прочита, затвори књигу и рече: данас се
изврши ово писмо. У то пророчанство нико од Јевреја није смео такнути, јер нико
није знао, на кога се оно односи. Седам столећа минуло је било, одкад је ово
пророчанство изречено и написано, и нико није знао, на кога се оно односи. А када је
дошао Онај, на кога се то пророчанство односи, Он га је прочитао и применио на
Себе. Тако је велики Господ наш оправдао пророка Свога и представио Себе свету.
Дух је Господњи на мени. Зашто Он то говори кад је Он раван Духу као и Оцу? Ради
сведочанства људима, како тумачи св. Златоуст. Не каже: благодат Духа него Дух,
јер благодат је Духа на људима верним, а на Њему је сам Дух, као што се и показало
на Јордану. Дух је сведок Сина, и ниједног тренутка Син није био без Духа. Господ
Исус често спомиње Оца и Духа Светога једно из бескрајне љубави према Оцу и
Духу, а љубав увек приписује своје другима, и друго ради поуке гордим људима, да
не истичу себе, него да одају част другима, равним себи.
Све остало што је речено у овом дивном пророчанству испунио је Господ чудесним
деловањем Својим дословце. Он је дошао углавном да јави милост Божју људима али
у исто време и Страшни Суд онима, који ту милост буду презрели и одбацили. То је
виђење Исаије, сина Амосова, пророка Божјег, пророка истинитог.
Поклонимо се, браћо, Исаији, чија богодухновена уста прорекоше Спаситеља и
спасење наше, и не престајмо клањати се чудесном Спаситељу нашем, Господу
Исусу Христу. Теби се клањамо, Господе и Спасе наш, и Теби благодаримо на
премудром устројству спасења нашег. Теби слава и хвала вавек. Амин.