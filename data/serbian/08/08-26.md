



Никомидије. Адријан беше начелник претора и незнабожац, а Наталија потајна
хришћанка. Обоје млади, и живљаху у браку свега 13 месеци до мучеништва. Када
опаки цар Максимијан посети Никомидију, нареди да се хришћани хватају и на муке
стављају. Близу града у једној пећини беху скривени 23 хришћанина. Неко их
достави власти, и бише љуто шибани волујским жилама и штаповима, па онда бачени
у тамницу. По том их изведоше из тамнице и доведоше претору, да им имена попише.
Адријан посматраше ове људе, измученено трпељиве, мирне и кротке, па их закле, да
му кажу, шта они очекују од свога Бога за толике муке претрпљене? Они му говораху
о блаженству праведних у царству Божјем. Чувши то и опет посмотривши те људе
Адријан се наједанпут окрете писару и рече му: „запиши и моје име са овима
светима, и ја сам хришћанин!" Када за то чу цар, упита Адријана: „да ниси с ума
сишао?" На што Адријан рече: „нисам с ума сишао него сам к уму пришао." Чувши
за ово Наталија веома се обрадова, и када Адријан са осталим сеђаше окован у
тамници, она дође и служаше им свима; а када мужа њеног шибаху и мучаху разним
мукама, она га храбраше да истраје до краја. После дугих мука и тамновања нареди
цар, да се однесе у тамницу наковањ, и да им се чекићем пребију и ноге и руке. То би
и извршено, и Адријан са 23 чесна мужа издахну у претешким мукама. Мошти
њихове пренесе Наталија у Цариград, и тамо их чесно сахрани. После неколико дана
јавијој се св. Адријан сав у светлости и красоти и позва је да и она пође Богу, и она
мирно предаде дух свој Богу.


игуман ман. у Тавени. Цео живот провео у потпуној чистоти. Једном га запитао неки
брат: „који пут води ка смирењу?" На то Титој одговори: „пут ка смирењу јесте:
уздржљивост, молитва и сматрање себе нижим од сваке твари." Достигао врло висок
степен савршенства, и кад год је уздизао руке на молитви дух његов је долазио у
екстазу. Упокојио се у IV или V веку. Уједно с њим помиње се и преп. Ивистион.





(Житија Светих за данас)
Пут је трнов, у Рају су руже,
Горке муке, али Христос сладак.
Шта се чује у тамници мрачној?
Чекић бије о наковањ тврди,
Ал' не кује гвожђе ни олово,
Но пребија ноге мученика,
И пребија руке мученика,
Мученика, Христових војника.
Једна рука бела, племенита,
У прах паде крвљу обагрена
То је рука светог Адријана,
Узе руку света Наталија
Па са руком из тамнице јури
Руку мије, у свилу завија,
Руку љуби и сузама роси,
Кудгод ходи руку собом носи.
Када спава под главу је ставља,
Тихо збори одсеченој руци:
Руко света Адријана мога,
Ти си мени много помагала,
Јоште једном помози ми, руко,
Што скорије на небо ме вини
Где Адријан са светима живи.
-
Мало било дуго не трајало
Адријан се Наталији јави,
Од свих цара лепши и светлији,
Па небеским позива је гласом:
- Хајде к мени, сестро Наталијо,
Хајде к мени, буди вечно жива,
Цар те вечни у царство призива. –
РАСУЂИВАЊЕ
Понекад се чује безбожна реч и међу хришћанима: ту ни Бог не може помоћи! Нема
опасности, у којој Бог не може помоћи, нити има непријатеља, који би својом силом,
без Божјег попуштења, могао победити. Не питај, како ће Бог разбити силну војску
наших непријатеља, - то је Богу лакше него теби удахнути и издахнути ваздух. Читај,
како Бог једним привиђењем уплаши војску Сирску, те се војска разбеже, и Израиљ
спасе (II Царев. 7, 6). Читај, како Јерусалим би спасен од силне војске Вавилонске
без икаква напора цара Језекије, изузев његовог плача пред Богом и молитве (II
Царев. 19, 35). Но није Бог чинио таква чудеса само у древно време него их чини у
свако време кад му се верни моле. Тако 1305 год. татарски цар Тамерлан опколи
Москву са безбројном војском. Руси пренеше чудотворну икону Пресвете
Богородице из града Владимира у Москву и сав народ са сузама се поче молити
Светој Пречистој. Наједанпут војска татарска, без видљивог разлога, поче журно
одступати и бегати. Шта се догодило? Тамерлан у сну имаде виђење: облаци
светитеља ношаху се под небесима, у средини њиховој Света Богородица као
царица, и још даље безбројна војска ангела. Богородица оштро прећаше Тамерлану
и наређиваше, да одмах одступи од земље руске, а светитељи помахиваху на цара
својим жезлима. Ужаснут овим сном Тамерлан, чим свану, нареди одступање и
бегство.
СОЗЕРЦАЊЕ
Да созерцавам великодушност Давидову (I Сам. 26), и то:








БЕСЕДА
о страдањима Христовим, како их Исаија предвиде
Леђа моја дадох на бијење, и образе
моје на шамарање; а лица мојега не
заклоних од поруге запљувања (Иса. 50, 6).
Ово је пророчанство, браћо; а сад чујте тачно испуњење тога пророчанства: тада
(Пилат) Исуса шибавши предаде да се разапне; (Мат. 27, 26), - није ли то што
пророк прорече: леђа моја дадох на бијење? Чујте даље: један од момака који стајаху
ондје удари Исуса по образу (Јов. 18, 22); и још: покривши га бијаху га по образу и
питаху говорећи: прореци ко те удари (Лк. 22, 64); - није ли то што пророк прорече:
дадох образе моје на шамарање? Чујте и даље: и ругаху му се (Мат. 27, 29) ибијаху
га по глави трском и пљуваху на њ (Лк. 15, 19); - није ли то што пророк прорече: а
лица мојега не заклоних од поруге и запљувања? Посмотрите, браћо, како је јасно
пророчанство, од речи до речи јасно. Посмотрите са ужасом, како видовити човек
Божји провиди кроз зидове од неколико стотина година јасније него обично око што
провиди дно бистре и плитке воде! То Бог силом Својом неодољивом отвори дух
човека смртног, да види духом догађаје у даљини јасно као што телесним очима
гледа догађаје у близини. Како ли тек сам Бог свевидећи провиди кроз срж костију
наших, кроз маглу мисли наших, кроз све тајне срца нашег? Он је присутан мислима
нашим пре него се роде, и жељама нашим пре него се зачну. Он је једини необманути
и необманљиви сведок свих догађаја, споља и изнутра, на висини и у дубини, на
дужини и на ширини. И Он сведочи духу нашем нелажно оно што дух наш жели знати
ради добре користи и спасења душе.
О Свевидећи и пречудни Сведоче свих тајни на небу и на земљи, Створитељу и
Промислитељу наш благи, Ти једини видиш немоћ свакога од нас. Помози нам, о
помози нам, да сазнамо оно што нам је потребно ради вечног спасења. Теби слава и
хвала вавек. Амин.