



подражатељ апостола Јована Богослова и Павла. И ако није убројан у 70 апостола,
ипак се назива апостолом због тога што је био ученик великих апостола, и што је у
служби јеванђелској показао праву апостолску ревност. Посвећен за епископа -
мисионера св. Евтихије путовао је много, имајући ангела за сапутника. У тамници
примао је хлеб небески од ангела. Када му је тело било стругано зумбом железном,
текла је из њега крв са необично благоуханим миром. Бацан у огањ и пред зверове, и
најзад посечен мачем у Севастопољу.


време Диоклецијана. После великих мучења жив зарит у земљу, и тако предао Богу
душу своју свету.


Хирхаселевкоса, ћерка великог жреца огњепоклоничког. Васпитана у незнабоштву
девица Сира сазнаде о Христу од неких убогих жена хришћанки, и њено младо срце
распали се љубављу према Господу. При некој својој болести, а док још не беше
крштена, потражи она праха из цркве од свештеника хришћанског, но свештеник је
као некрштену одби. Тада она са великом вером дотаче се одежде свештеникове и
оздрави. То чудесно исцелење још је више утврди у вери Христовој. Но њен
бездушни отац предаде је љутим истјазањима, при којима она примаше охрабрења и
утехе од небеских виђења. Насилно удављена конопом и утопљена у воду 558 год. у
време персијског цара Хозроја I, а у својој 18 години живота. И тако ова света девица
сконча славно свој земаљски пут и пресели се у небеска ангелска насеља.


примио монаштво у обитељи св. Сергија Радонежског. Као узорит монах би изабран
за игумана, но он жуђаше за молитвеном самоћом, и удаљи се у Комељску шуму, где
се до смрти подвизавао борећи се храбро са великим искушењима демонским.
Упокојио се у Господу 1550 год.


Пострадао у старости од 95 година у време иконоборства, 716 год.
(Житија Светих за данас)
Млада као роса но стара мудрошћу
И богата вером, надом и кротошћу,
Сира Персијанка, узорна Хришћанка,
Богу се мољаше ноћу пре уранка;
Молитвама Сира душу богаћаше.
Молитвама срце своје весељаше.
У мраку и тузи очевог огњишта,
У јаду и крви борбеног попришта.
Молитвама срце весељаше Сира,
Весела и пуна Христовога мира.
Против Сире беше царство и жречество,
А за Сиру Христос и чесно свештенство.
У тамници тамној, на молитви будној,
Сира се сијаше у светлости чудној.
То је светлост рајска, грехом потамњена,
Но Христовим Крстом верним повраћена.
Ко крст на се узме, ту светлост добија.
Од светлости душе и лице се сија:
Засија се Сира као звезда иста,
И кроз смрт похита у наручје Христа.
РАСУЂИВАЊЕ
Ако упитате многе људе, зашто не иду у цркву на молитву, обично ће вам одговорити:
немам времена, морам да радим! Погледајте те људе, који само раде и не иду у цркву
уздајући се само у свој рад, и сравните их са онима који деле време на радина
молитву, и брзо ћете се уверити, да су ови други и имућнији и, што је главно,
задовољнији. Прича се за два суседа кројача, како су били неједнаки и по раду, и по
молитви, и по имању и задовољству. Један од њих имао је велику породицу, а други
је био самац. Онај први имао је обичај да свако јутро иде у цркву на молитву, а овај
самац никад није ишао у цркву. Онај први не само да је мање радио, него је био и
невештији мајстор од овог другог. И онај је имао свега задовољно, а овај је
оскудевао. Упита овај онога, како то да он има свега, ма да ради мање одњега. А онај
богомољац одговори, да он сваки дан иде у цркву, и уз пут налази изгубљено злато,
па позове и свог суседа самца, да пође с њим на молитву, па ће делити нађено злато.
И оба суседа почну редовно ићи у цркву, и убрзо се оба изједначе у обиљу и
задовољству. Наравно, никакво злато нису они налазили на путу, али је благослов
Божји умножавао обиље правим богомољцима. Онима који ишту најпре царства
Божија и правде Његове, Бог додаје и умножава све остало, што им је нужно за
телесни живот.
СОЗЕРЦАЊЕ
Да созерцавам Провиђење Божје које чуваше Давида да не падне у руке Саулове (I
Сам. 23), и то:


те Давид пре побеже;


ударили на земљу;


БЕСЕДА
о карактеру Христовом, како га прорече Исаија
Неће викати ни ружити: нити ће се
чути глас Његов по улицама; Трске
стучене не ће преломити и лана што се
дими не ће угасити, јављаће суд по
истини (Иса. 42, 2 - 3).
Ко имаше више права од Господа Сина Божјег да виче на земљи, у винограду Своме,
на безаконике? Ко имаше више права да ружи грешнике, који наружише Бога и
закон Божји? О кротости умилна, невиђена међу људима! О чиста водо планинска,
која се с висине сливаш и ћутке переш нечистоћу насеља људских! Многи
безбожници мисле, да би поверовали у Христа, кад би чули од Њега речи не благе
него громовите. Но шта је боље, нека кажу безбожници, да ли речи громовите, са
виком и хуком, које пролазе без дејства као дим теран ветром, или речи благе, које
имају дејство грома? Може ли легион громова истерати легион ђавола из једног
поседнутог човека? Та легион громова пукло је над Гадаром, но легион ђавола у
лудом човеку нису то ни осетили. Ни на демоне Господ Исус не викаше, него им тихо
рече, да изађу, и они послушно излажаху.
Није ствар, браћо, у вици и у критици, него у сили. Трске стучене не ће преломити и
лана што се дими неће угасити. Ово се односи на Стари Завет, чији дух су Фарисеји
били стукли сасвим и претрпали формалностима суботарским, и који се само још
димио, али није давао светлост људима, због отупелог разума и окамењеног срца
људи. Не ће Господ преломити стучену трску нити ће угасити сасвим притуљени огањ
онога закона, кога је Он дао. Још се односи ово и на људе грешне. Људе, утучене
грехом, не ће Он докончати, нити грешнике, у којима се светлост божанска
претворила у дим, угасити, него ће трску исправити и огањ божански у људима
распламсати. Јер због грешника је Он и дошао у свет. Јављаће суд лагано и кротко,
али са силом, коју истина сама собом носи. Понашаће се благои кротко, и са
сажаљењем и милошћу слично лекару - но далеко узвишеније и срдачније - него
лекар кад уђе у кућу безумних.
О Господе кротки и тихи, испуни нас Твојом прекрасном кротошћу и тихошћу. Теби
слава и хвала вавек. Амин.