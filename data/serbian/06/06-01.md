



граду Сихему, доцније названом Наблус, 105. године по Христу. Усрдно тражио
мудрост у философа, најпре стоика, затим перипатетика, затим питагорејаца и најзад
у платониста. Премда га ни Платонова философија није задовољила, ипак се на њој
задржао најдуже немајући ничега шта би га више привлачило. Но Провиђењем
Божјим јави му се неки часни старац, који поколеба у њему сву философију
Платонову, и напомену му, да људи не могу знати истину о Богу док им то Бог не
открије, а Бог је открио истину о Себи у књигама Светог Писма. Јустин поче читати
Свето Писмо, и сав постане убеђени хришћанин. Ипак није се хтео крстити нити
хришћанином назвати све докле се није лично уверио о лажности свих оних оптужби
које су незнабошци против хришћана истицали. Дошавши у Рим у долами
философској, он убрзо стекне тамо велико поштовање и много присталица.
Присуствовао је мученичкој кончини светих мученика Птоломеја и Лукија. Видећи
мучење невиних хришћана, он написа апологију (одбрану) хришћана и хришћанског
учења и преда је цару Антонину и сенату. Цар с пажњом прочита апологију и нареди
да престане гоњење хришћана. Јустин узе препис цареве наредбе и с њом оде у
Азију где помоћу те наредбе спасе многе гоњене хришћане. Потом се врати понова у
Рим. Када наста гоњење од цара Марка Аврелија, он написа другу апологију и упути
је цару. Неки нечасни философ Крискент, циник, оптужи га као хришћанина, из
зависти што га Јустин преодолеваше у свима препиркама, те Јустин допаде тамнице.
Желећи смрт Јустину, а бојећи се да се овај како на суду не оправда, Крискент улучи
прилику, те некако отрова Јустина у тамници. Тако сконча свој земни живот овај
велики заштитник вере хришћанске, и пресели се у блажену вечност 166. године.


Јуст. Сви пострадали у Риму за време Марка Аврелија и епарха Рустика. Када Рустик
упита: "Мислите ли ви да ћете, ако умрете за Христа, примити награду на небу?" -
одговори свети Јустин: "Не мислимо него знамо"
. После тога сви беху обезглављени,





Лечио људе молитвом и давањем зеља, од кога је он справљао себи хлеб. Тако
излечио и кнеза Владимира Мономаха, због чега се прочује на све стране. Позавиди
му на томе кнежев лекар, неки Јерменин, и почне га клеветати. Када се Агапит
разболи, дође му овај Јерменин и погледавши га, рече му да ће кроз три дана умрети,
а ако не умре, да ће се и он, Јерменин, замонашити. Рече му Агапит, да је њему
јављено од Господа да неће умрети кроз три дана него кроз три месеца. Тако се и
зби. По смрти Агапитовој дође Јерменин игуману Печерском и замоли га да га
замонаши, јер, вели, јавио му се из онога света Агапит и подсетио га на обећање. И
тако негдашњи завидљивац поста кротки монах Провиђењем Бога, који је рад да се
сви људи спасу. Упокоји се свети Агапит око 1095. године.
(Житија Светих за данас)
Анувије, још три тамне нићи,
Па ћеш Бoгy на истину поћи:
Кажи нама слово полезное! —
Три га старца питаху утроје.
Анувије одзбори старцима:
— Изложен сам био гоњењима
За Крст часни и за веру праву.
Хтедох дати за Господа главу.
Но Господ ме од тога одврати
мученички венац не хте дати.
Никад земно од Бога не тражи
Сваким добром Господ ме ублажи.
Светли ми се ангели јављаху.
Небесну ми храну доношаху.
Што год просих, од Бога получих,
Многе тајне видех и докучих.
Видех небо и ангелске лике,
Апостоле, свеце, мученике,
Лик небесни свети и радосни,
И Рај чудни, чудни и сладосни.
Видех Пак'о и муке грешничке,
И све тамне војске сатанинске.
Лаж на уста никад не изрекох.
Од свих сласти земних се одрекох.
Христов лик ми више сунца сија
Прост'те старци, грешног Анувија!
РАСУЂИВАЊЕ
Нико није толико бестидних клевета просуо на Христа Господа колико Јевреји.
Њихов Талмуд кипти од злобе и пакости према Господу. Но све те ништавне клевете
оповргава јеврејски најистакнутији историчар после Христа, Хосиф Флавије, рабин и
научник, који је живео крајем I столећа. Он пише: „У то време живео је Исус, муж
мудри, који се једва може назвати човеком због тога што је чинио чудесна дела —
учитељ људи који су примали истину c радошћу. Он је привукао к себи много
следбеника, како из Јудеја, тако и из Грка. Он је био Христос. Па и после тога, када је
Пилат, по достави наших најзнатнијих људи, осудио Њега на крсну смрт, ипак Га
нису напустили они који су Га и раније љубили: Он се опет јавио њима жив трећи дан,
како су божествени пророци предсказали o тим и многим другим делима, која се на
Њега односе. И секта хришћана, тако по Њему назвата, постоји до дана данашњега."
Тако је записао човек неверујући у Христа, но научник слободан од пристрасности и
злобе.
СОЗЕРЦАЊЕ
Да созерцавам чудесно исцељење таште Петрове и то:





исправити се и служити My духом свецелим.
БЕСЕДА
о томе шта је почетак
Почетак је мудрости страх Господњи (Приче Солом. 1, 7)
Ако би неко знао број звезда на небу, и имена риба у мору, и збир траве у пољу, и
навике зверова у гори, а немао страха од Бога, његово је знање као вода у решету. И
пред смрт његово га знање чини већим страшљивцем од пуке незналице.
Ако би неко могао погодити све помисли људске, и прорећи судбе људске, и објавити
сваку тајну што земља крије у дубинама својим, а нема страха од Бога, његово је
знање као млеко насуто у нечист суд, од кога се све млеко уквари. И на самртном
часу његова му мудрост неће светлети ни колико угарак без пламена, него ће му ноћ
смртну чинити још тамнијом.
Почетак је мудрости страх Господњи. Ко није правилно почео, како ће правилно
дочети? Ко је од почетка пошао кривим путем, мора се вратити назад и ухватити
правилан почетак, то јест корачити ногом на прави пут. Ко нема страха од Бога, тај не
може имати љубави к Богу. Шта говоримо? Ко нема страха од Бога, тај нема вере у
Бога. Највећи подвижници, самомученици, који су се по 40 или 50 година
подвизавали дан и ноћ, до смрти су били испуњени страхом од Бога, а они,
најбезгрешнији међу смртнима, вапили су на самртном часу: Боже, помилуј ме
грешнога!
Страх од Бога је со целокупне побожности. Ако нема те соли, сва наша побожност је
бљутава и млитава. Страх од Бога притеже бедра, опасује трбух, отрежњава срце,
зауздава ум, бичује самовољу. Где је покајање без страха од Бога? Где смирење?
Где уздржање? Где целомудрије? Где стрпљење? Где служба и послушност?
О браћо моја, пољубимо ову реч као свету истину: почетак је мудрости страх
Господњи! О Господе свесилни, укорени страх Твој у срца наша. Теби слава и хвала
вавек. Амин.