



Јефрем војвода страна источних. Познат свима због своје велике побожности и
милосрђа, и због тога веома уважен. Када требаше обновити Антиохију, порушену
земљотресом и огњем, одреди цар војводу Јефрема, да руководи тим послом.
Јефрем испуњаваше своју дужност с приљежношћу и љубављу. Међу обичним
радницима зидарима беше и неки епископ, који из непознатих разлога беше оставио
епископство и деловаше као обичан радник, и нико не знаде, да је тај човек епископ.
Једнога дана прилеже тај човек да се одмори од тешког труда са осталим радницима
и заспа. А војвода Јефрем погледавши виде огњени стуб где се извија од тога човека
па до небеса. Зачуђен и ужаснут Јефрем потом призва онога човека и закле га да му
каже, ко је он. Човек се тај дуго устручаваше но најзад призна, да је епископ и
прорече Јефрему, да ће ускоро бити посвећен за патријарха антиохијског (место
патријарха беше упражњено, јер од земљотреса погибе стари патријарх Енфрасије).
И заиста, тих дана Јефрем буде изабран и посвећен за патријарха. Због његове
доброте, чистоте, и ревности за Православље даде му се од Бога велики дар
чудотворства. Једанпут, да би убедио једног јеретика, да је Православље истинито,
стави у огањ свој омофор, а он се мољаше Богу. И омофор стајаше у огњу три сата и
оста неповређен. Видећи то онај јеретик, ужасну се, и одбаци јерес. Сконча свети
Јефрем у миру 540. године и пресели се у Царство Божје.


града Тира. Подвизаваше се близу града Тира у своме манастиру. Немајући никаква
облака на савести својој, прозираше духом својим у даљину и знађаше шта се догађа
у свету. Тако прозре и виде пад Антиохије од земљотреса, и плачући горко простре
се по земљи и мољаше Бога, да до краја не погуби тај град. Догоди се једном, да му
на путу лав уби и поједе магарца. Светитељ нареди лаву, да му место магарца
послужи и понесе бреме. Лав се показа пред светитељем кротак као јагње, прими
бреме на себе и донесе га до врата града Кесарије, где га Зосим ослободи и отпусти.
Упокоји се свети Зосим мирно у VI веку.


фебруар), и тамо је његово житије описано, а 8. јуна пак празнује се пренос моштију
његових из Ираклије у Евхаиту. Тако беше и завештао свети Теодор при страдању,
своме слуги Вару: "Тело моје"
, рече, "положи у Евхаити на имању мојих предака"
.
Свети Анастасије Синајски записао је ово чудо од иконе светог Теодора: у месту
Карсату близу Дамаска била је једна црква у име светог Теодора Стратилата. Када
Сарацени покорише Дамаск, једна група Сарацена са женама и децом настани се у
тој цркви. На зиду је био фреско лик светог Теодора. Један Сарацен пусти стрелу и
удари лик светитељев у лице. На једанпут крв потече из лика. Ускоро после тога цела
та група Сарацена изумре ту у цркви. Свети Анастасије вели, да је он лично био у тој
цркви, видео лик светитељев на двору и трагове од стинуле крви.
(Житија Светих за данас)
Свети Јефрем. препун благочешћа.
Беше војник противу злочешћа,
Против грешних јереси и глупи'
A за Цркву што Аристос откупи
Чесном крвљу, низ крст изливеном,
Чесном крвљу вечно прослављеном.
Чува Јефрем стадо од вукова
И растура гнезда паукова.
Јефрем свети, избраник Божији,
Светлост беше у Антиохији,
Засја Црква кроз његова уста
Ко у време славног Златоуста,
Бог' прослави Свога слављеника
Чудотворном моћи целебника.
Јефрем — звезда у прошлости славној.
Јефрем дика Цркви Православној.
РАСУЂИВАЊЕ
Страх у страдању и страх од нестрадања. To je један исти страх, и он означава
бојазан духовна човека, да ли се Бог није удаљио од њега. Када је света Катарина
претрпела многе и тешке муке, јави joj се Господ, и она Га упита: „Где си био
Господе досад, да ме утешиш у толиким страдањима?" A Господ joj одговори: „Овде
сам ја био, у твом срцу.
"
Но не мањи страх може да наиђе на духовна човека, када дуго на њ не наилазе
страдања. Ушао инок у једну цркву у Александрији, и видео неку жену како клечи
пред иконом Спаситељевом и c плачем вапије ка Господу: „Оставио си ме, Господе,
помилуј ме, Милостиви!" После молитве упита инок жену: „Ко те је увредио, да се
тако горко жалиш Богу?" одговори жена: „До сада ме нико није увредио; и баш зато
ја и плачем, јер ме је Бог оставио и за три године никаквим страдањем није ме
посетио. За ово време нити сам ја боловала, нити син мој, нити ми је ишта од домаће
живине пропало.
"
СОЗЕРЦАЊЕ
Да созерцавам чудесно исцелење двојице слепаца (Мат. 9, 27) и то:








вером к Њему вапијем.
БЕСЕДА
о Цару над царевима
Мном цареви царују, и владаоци постављају правду. Мном владају кнезови и
поглавари и све судије земаљске. Ја љубим оне који мене љубе (Приче Сол. 8, 15—
17)
Да не помисли цар, да својом силом и мудрошћу царује, јер ће поруган бити од
безсилних и безумних. Да не помисли владар, да по својој памети и вољи правду
поставља међу људима, да не помисли лудост, смешну и за децу. Да не помисле
кнезови и поглавари и судије, да владају по нечијој вољи и милости мимо Божје воље
и милости, јер ће се угрувати до смрти на поледици, којим се клизају сви они што
Бога заборављају.
Ја љубим оне који мене љубе, говори Господ. То Господ говори на првом месту
царевима и кнезовима и судијама људским. Јер ако они љубе Господа, мили су
Господу веома. Ако они љубе Господа, љубиће Га и народи, над којима они владају и
суде. А ако народи љубе Господа, љубиће и своје цареве и кнезове и судије.
Уколико је један човек уздигнут влашћу и чашћу над људима, утолико треба да је
ближи Богу од људи над којима је уздигнут.
О браћо моја, Господ се распео за нас на крсту, и тиме је показао Своју љубав према
нама. Онај који се распео за нас, ваистину више нас љуби од онога, ко се само
весели с нама за трпезом. Па кад љубимо толико своје пријатеље око трпезе, како да
не љубимо Онога, ко се из љубави према нама распео на крсту!
О Господе благословени, отвори нам вид духовни, да бисмо видели сву неизмерну
дубину љубави Твоје, и да бисмо се и ми разгорели љубављу према Теби! Теби слава
и хвала вавек. Амин.