



подвижник у пустињи када га посети монах Пафнутије. Коса и брада досезале су му
до земље, а тело му је било обрасло дугом длаком због дуговремене наготе. Све
власи на њему биле су беле као снег, и цео изглед његов блештећи, узвишен и
страшан. Видећи Пафнутија он га ослови именом, па му по том исприча житије своје
у пустињи. Његов ангел хранитељ јавио му се и довео га на то место у пустињи. Дуго
времена хранио се само земљом, које се ретко находило у пустињи, а после тога,
када је издржао љуту борбу с искушењима демонским и када му се срце сасвим
укрепило у љубави к Богу, ангел Божји доносио му је хлеб за исхрану. А осим тога по
благом Промислу Божјем порасте крај његове ћелије и једна палма, која је доносила
добар плод урме, и отвори се извор живе воде. "А највише"
, рече Онуфрије, "храним
се и појим слатко речима Божјим"
. На питање Пафнутијево, како се причешћује,
одговори пустињак, да му ангел Божји сваке суботе доноси причешће и причешћује
га. Други дан старац рече Пафнутију, да је то дан његовог одласка из овога света,
преклони колена, помоли се Богу и предаде свој дух Богу. У том виде Пафнутије
небесну светлост како осветли тело упокојеног свеца и чу појање ангелских сила.
Сахранивши чесно Онуфријево тело, Пафнутије се врати у свој манастир, да као
живи сведок прича другима на корист чудно житије човека Божјега и величину
Божјег промишљања о онима, који се свецело предаду Богу на службу. Онуфрије
сконча 400. године.


против Арапа, буде заробљен, окован у вериге и бачен у тамницу. Тамноваше Петар
дуго у граду Амари на реци Еуфрату, и све мољаше Бога да га ослободи тамнице и
одведе у неку пустињу, где би се сав посветио молитвеном подвигу. Јави му се свети
Симеон Богопримац са светим Николом у тамници, додирну му жезлом својим окове,
и ови се истопише као восак, а Петар се наједанпут обрете у пољу ван града. Одмах
крене на пут за Рим, где на гробу апостола Петра буде од самог папе пострижен за
монаха. Затим крене лађом опет за Исток. У сну му се јави пресвета Богородица са
светим Николом; и рече Богородица светом Николи, да је одредила Петру Гору
Атонску за подвизавање. Петар дотле није био ни чуо за Гору Атонску. Искрцавши
се, дакле, у Свету Гору Петар се усели у једну пећину, где проведе педесет три
године у тешким подвизима, у борби са глађу и жеђу, са жегом и мразом, а највише
са силама демонским, докле све не савлада с помоћу Божјом. Пошто је издржао прва
искушења и положио добро прве тешке испите пред Богом, ангел Божји почео му је
доносити хлеб сваких четрдесет дана. Неколико пута јављао му се искушитељ ђаво у
виду ангела светла, но Петар га је одагнао крсним знаком и именом Пресвете
Богородице. На годину дана пред смрт пронашао га неки ловац, који је ловио јелене
по Атону, и из уста светитељевих чуо житије његово. Скончао 374. године. Мошти му
пренете у Македонију.


потом удаљио се у пустињу, где је провео тридесет година. Угодивши Богу, скончао
мирно.


избачени на обалу 1651. године. Над њиховим гробом показало се неко знамење, и
због тога црква сазидана. Доцније ту је постројен манастир Петромински. Једном цар
Петар Велики, спасавши се од буре, проведе ту три дана и направи крст и пободе на
обали.
(Житија Светих за данас)
Свети Петар у пустињи страшној,
Сваким земним благом сиромашној
Но богатој ђаволским варкама,
Све победи плачним молитвама,
Срце стеже и ка Богу диже.
Ум усправи и к небу уздиже,
Неподвижан ко стена међ стењем,
Морен глађу и свеноћним бдењем
Управи се у свакој правоти
Ко бесплотан у земаљској плоти.
Пол' столећа на Атонској гори
Само c Богом у молитви збори
Од старости као снег побели,
Нит човека виде нит пожели.
Бог му откри прозор од небеса,
Виде Петар безбројна чудеса,
Божју Мајку и Божје анђеле,
И предивне Божје светитеље.
Анђела му Господ пошиљаше,
Свету причест са неба даваше.
Док се Петар див духовни створи
Ко град неки на високој гори.
Да учитељ буде вековима,
Пример диван светим монасима.
РАСУЂИВАЊЕ
Велика је и дивна тајна Причешћа. Чак и отшелници и пустињаци ни за чим нису
толико жудели колико да им се да могућност да приме Свето Причешће. Св. Марија
Египћанка умолила је св. Зосима, да joj донесе свету тајну на Јордан и да је причести.
Преп. Пафнутије враћајући се од св. Онуфрија, наиђе у пустињи на скромно
обиталиште четворице младића подвижника. Кад их је Пафнутије упитао, да ли се и
како причешћују, они одговоре, да сваке суботе и недеље посећује их ангел Божји и
даје им Свето Причешће. Пафнутије остане до прве идуће суботе и лично се увери.
Кад је сванула субота, цело оно обиталиште испуни се неисказано дивним мирисом,
и када сви они беху на молитви, ангел Божји у виду прекрасног младића, светлог као
муња, појави сe c пречистим Тајнама. Пафнутије се уплаши и падне на земљу од
страха. Но они га дигоше и приведоше ангелу, те се и он заједно са њима причести из
руку ангелових. Из руку ангелових причешћивао се и св. Онуфрије, по његовом
сопственом казивању, као и многи други отшелници и пустињаци. Сасвим је, дакле,
погрешно мислити, као да се отшелници и пустињаци нису причешћивали. Бог, који
је промишљао o њиховој телесној храни, није их оставио ни без животворне хране
тела и крви Христа Господа.
СОЗЕРЦАЊЕ
Да созерцавам чудесно умножење хлеба у пустињи (Мат. 14. 15) и то:





душу, коју сав остали свет укупно не може нахранити.
БЕСЕДА
о дворцу и колиби
Дом безбожнички раскопаће се, а колиба праведнијех цвјетаће (Приче Сол. 14, 11)
Двор Иродов лежи у рушевинама, а пећина Витлејемског Младенца стоји. Круне
ћесарске изгубљене су, а кости мученика сачуване су. Палате незнабожачких царева
претвориле су се у гомиле камења и прашине, а пећине испосничке разрасле се у
прекрасне храмове. Златни идоли расути су у ништа, а вериге апостола Петра чувају
се као светиња. Силна држава римска сада је само једна прича о мртвацу, док је
колиба хришћанска, Црква Света, данас најмоћнија држава на свету. Где су Јевреји,
Богоубице? Расути по свету. Где су силни Римљани? У гробу. Где је сила крвавог
Нерона? Где моћ опаког Диоклецијана и подлог Максимијана? Где успех Јулијана
богоотпадника? Где су те куле високе? Тамо где и кула Вавилонска: под прахом и
пепелом, под срамом и проклетством.
Пођите по своме граду и распитајте, колико је домова безбожничких раскопато?
Колико ли колиба праведничких узрасло у домове прекрасне? На правди је, браћо,
засновано небо и земља, на Божјој непоколебљивој правди. Зато све творевине
безбожничке јесу као надути мехур, који прсне и табани га мимопролазника згазе.
Дворови фараонски и вавилонски су као згажени мехури, а шатор праведног Аврама
зелени се и цвета у вечности. О браћо моја, како је свесилна и дуготрајна правда, и
како је неправда хучна и пролазна као олуја на летњем дану!
О Господе Праведни, како си величанствен и доследан у држању правде. Теби слава
и хвала вавек. Амин.