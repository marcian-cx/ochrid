



тим датумом и описано је њихово житије и страдање. А 28. јуна празнује се пренос
њихових моштију из Канопоса у Манутин и многобројна чудеса, која се догодише од
њихових моштију. Свети Кирил, патријарх александријски, мољаше се приљежно
Богу, да уништи идолско нечестије у месту Манутину, где беше идолски храм и где
владаше сила демонска. Тада се јави патријарху ангел Божји и рече му, да ће
Манутин бити очишћен од нечистија, ако он пренесе на то место мошти светих Кира и
Јована. Патријарх то одмах и учини: пренесе чесне мошти мученика у Манутин и
сагради тамо цркву у име светих Кира и Јована. Од моштију ових мученика исцели се
од шкрофула Амоније, син александријског градоначелника Јулијана; неки Теодор
од слепила; Исидор од Мајума излечи се од труљења црне џигерице; жена Теодора од
отрованости; неки Евгеније од водене болести, као и многи други од других болести и
мука. Све се ово догодило 412. године.


пустиње; савременик патријарха Теофила и цара Теодосија Великог. Назван
Заставоносац зато што молитвама својим поможе једанпут цару Теодосију да одржи
победу над непријатељском војском. Када га цар позва да дође у Цариград, он
одговори да не може доћи, али му посла једну своју худу расу и штап. Пошавши у
рат, цар обуче расу Сенуфијеву и узе штап. И врати се из рата победоносан.


манастир и постане инок. Велику борбу имаше с нечистим духом блуда. Па када га
силом крсном отера од себе, али дух му устроји пакост на тај начин што напусти неку
развратну жену да каже, да је родила дете с Павлом. Тада га јеретици извукоше из
манастира, дадоше му дете у руке и тераху га по граду, да га свет пљује. А детету
беше само неколико дана. Помоли се свети Павле приљежно Богу и рече народу:
"Ево, нека само дете каже, ко му је отац!" И дете пружи руку из пелена, показа на
неког ковача и рече: "Овај је мој отац, а не Павле монах!" Постидеше се противници
Павлови, и Павлу Бог даде лечебну моћ велику, тако да кад стављаше руке своје на
болеснике, болесници оздрављаху. У старости мирно се упокоји угодивши Богу
животом својим на земљи. Живео у VIII веку.
(Житија Светих за данас)
Сенуфије старац у пустињи пости,
Бестрасно му тело, као сухе кости,
Но ко вода негда из камена суха.
Благодат из њега тече Светог Духа:
У мртвеном телу силан дух се крије
To зачуо славни цар Теодосије,
Па кад цар хоћаше на војну да пође.
Поручи да старац Сенуфије дође.
Да благослов даде, да цар скруши врага.
Обећа му царе многобројна блага.
Ударише сузе старцу Сенуфију,
Отпоруку шаље цар Теодосију,
Да не 'може доћи, далеки су пути,
И молитву не сме бригама да мути.
Захваљује цару на свакоме дару
И расу му шаље, калуђерску, cтapy.
Још уз расу шаље и штап један стари,
To цару бејаху од инока дари!
Нек штап узме царе, и расу обуче,
Па ће све душмане у рату да туче.
Ко инок обучен цар на војну пође —
Победилац славан он са војне дође.
Стуб победни царе у граду направи.
На врх стуба свој лик ко инока стави,
Да свет памти веру цар Теодосија
И чудесну силу светог Сенуфија.
РАСУЂИВАЊЕ
Протестанти су одрекли Богу чудотворство кроз материјалне ствари. Они су мислили
тиме да одухове хришћанску веру, међутим су је баш тиме и осиромашили и
онаказили. Они су одрекли дејство Божје моћи кроз иконе, кроз мошти светитељске,
кроз крст, па најзад, неки од њих, и кроз Причешће. Ако би ишли доследно тим
наопаким путем, они би морали одрећи и чудеса, која су се догодила од живога тела
Господа Исуса, јер и тело Његово је било материјално; исто тако и чудеса од додира
руку апостолских и светитељских, јер и те руке су материјалне, a да и не говоримо o
жезлу Мојсејевом, o ризи и појасу Пресвете Богородице, o убрусу апостола Павла
итд. У том свом одрицању протестанти стоје у опреци са целом старом црквом. Ево
једног од хиљаде и хиљаде доказа, да Бог дејствује кроз ствари, нарочито онда кад
хоће да прослави Своје светитеље: у Александрији подигнут је био високи стуб са
статуом цара Теодосија у монашкој хаљини и са монашким штапом у руци за спомен
цареве победе коју је цар, одевен у расу св. Сенуфија и са његовим штапом у
рукама, однео над непријатељем. Кад Бог хоће, онда и једна хаљина светитељска
побеђује силне војске неверничке. Ко сме ограничи-ти дејство и начине дејства моћи
свесилнога Бога?
СОЗЕРЦАЊЕ
Да созерцавам чудесно исцељење десеторице губавих (Лк. 17, 12) и то:





БЕСЕДА
о светости
По свецу који вас је позвао, и ви будите свети у свему живљењу (I Пет. 1, 15)
Светост је, браћо, врлина што обухвата све остале врлине. Отуда је и светитељ,
браћо, човек украшен свима врлинама. Јер ако је човек један молитвен а није
милосрдан, не може се назвати светим. Или ако неко трпи, али без вере и наде — не
спада у светитеље. Или ако је неко веома милосрдан, но без вере у Бога — ваистину
такав се не броји у светитеље. Светитељ је савршен човек, онакав какав је био Адам
у Рају; или још боље: онакав какав је био Нови Адам, Господ Исус Христос. Ово је
Светац над свецима. Ово је сејач светости на земљи и однеговач светитеља у
историји. Он нас је позвао у достојанство светитеља. Он нам је показао пример
правог светитеља. Он је прототип светитеља, као што је Он и праобраз човека. Прави
човек, браћо, и не значи друго него светитељ. Светитељ и човек — то је једно исто. Он
нам је показао, шта значи бити човек или шта значи бити светитељ. А апостол Његов,
Петар, заповеда нам: будите свети у свему живљењу! Светац није светац једним
делом живота него целим животом. У сваком делу и делићу нашег живота морамо
бити свети, да бисмо се убројали у свете, то јест у људе, по прототипу светитеља и
праобразу човека, Господу Исусу Христу. Господе свесвети, Теби слава и хвала
вавек. Амин.