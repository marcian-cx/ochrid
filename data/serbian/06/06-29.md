



из града Витсаиде. Био је рибар, и најпре се звао Симеоном, но Господ је
благозволео назвати га Кифом, или Петром (Јн 1, 42). Он је први од ученика јасно
изразио веру у Господа Исуса рекавши: "Ти су Христос, Син Бога живога" (Мт 16,
16). Његова љубав према Господу била је велика, а његова вера у Господа
постепено се утврђивала. Када је Господ изведен на суд, Петар Га се три пута
одрекао, но само један поглед у лице Господа - и душа Петрова била је испуњена
стидом и покајањем. После силаска Светога Духа Петар се јавља наустрашивим и
силним проповедником Јеванђеља. После његове једне беседе у Јерусалиму
обратило се у веру око три хиљаде душа. Проповедао је Јеванђеље по Палестини и
Малој Азији, по Илирику и Италији. Чинио је моћна чудеса: лечио је болесне,
ваксрсавао мртве; чак и од сенке његове исцељивали су се болесници. Имао је
велику борбу са Симоном Волхом, који се издавао за бога, а у ствари био је слуга
сатанин. Најзад га је посрамио и победио. По заповести опакога цара Нерона,
Симоновог пријатеља, Петар би осуђен на смрт. Поставивши Лина за епископа у
Риму и посаветовавши и утешивши стадо Христово, Петар пође радосно на смрт.
Видећи крст пред собом, он умоли своје џелате, да га распну наопако, пошто
сматраше себе недостојним да умре као и Господ његов. И тако упокоји се велики
слуга великог Господара, и прими венац славе вечне (в. 16. јануар).


Савле, учио се код Гамалила, био фарисеј и гонитељ Хришћанства. Чудесно обраћен
у веру хришћанску самим Господом, који му се јавио на путу за Дамаск. Крштен од
апостола Ананије, прозват Павлом и увршћен у службу великих апостола. Са
пламеном ревношћу проповедао Јеванђеље свуда од граница Арабије до Шпаније,
међу Јеврејима и међу незнабошцима. Добио назив апостола незнабожаца. Колико
су страховита била његова страдања, толико је било његово натчовечанско
стрпљење. Кроз све године свог проповедања он је из дана у дан висио као о једном
слабом кончићу између живота и смрти. Пошто је испунио све дане и ноћи трудом и
страдањем за Христа, пошто је организовао цркву по многобројним местима, и пошто
је достигао ту меру савршенства, да је могао рећи: "Не живим ја него Христос живи у
мени"
, тада је био посечен у Риму, у време цара Нерона, кад и апостол Петар.
(Житија Светих за данас)
Неуки и уки, но духом једнаки
И љубављу Божјом ко ангели јаки,
Петар прости човек, Павле школовани —
Благодаћу Духа оба обасјани.
Две пламене свеће, свеће неугасне,
Две блиставе звезде, високе и красне.
Обиграше земљу, и светлост пронеше
Све људима даше, ништа не узеше,
Сиромаси пуки — свет обогатише,
Узници и слуге — сав свет покорише.
Свет обогатише учењем Христовим,
Сав свет покорише оружијем новим:
Смирењем и миром, и благом кротошћу.
Молитвом и постом и силном милошћу.
Кад им бурног дана стиже бурно вече
Нерон крвожедни живот им пресече.
Но кад владар света заповест издаде
И Петра и Павла страдању предаде.
Свет бејаше њихов, a не његов више —
Апостоли смрћу царство задобише.
РАСУЂИВАЊЕ
Симон Петар и Симон Волх. Непријатељи Хришћанства воле често да наводе примере
великих чудотвораца међу незнабошцима, да би тиме лаковерне обманули,
хришћанску веру унизили a незнабоштво, чародејство, гатарство, сатанинство и
свако шарлатанство узви-сили. Нема сумње да и сатана преко слугу својих покушава
чинити чудеса, но сва та чудеса његових слугу не потичу из човекољубља,
сажаљења, милосрђа и из вере у Бога него из гордости, себичности, сујете и
човекомржње. Хришћанин треба да се научи из историје апостолске разликовати
чудеса божанска од сатанских обмана и фантазија. Нека се само сети апостола Петра
и Симона Волха. Нека упореди чудеса Петрова са тобожњим чудесима Симоновим.
Апостол обраћао камена срца људи у срца благородна, лечио болесне, васкрсавао
мртве, и то све молитвом и вером у живога Бога; Симон Волх пак задивљавао људе
ђаволским привиђењима. Апостол Петар био је друг Божји, a Симон Волх друг и
штићеник развратног цара Нерона, који је скончао самоубиством. Чудеса факира
незнабожачких спадају у врсту привиђења и обмана Симона Волха. Кao што усијан
песак личи издалека на воду, тако и „чудеса" факирска личе на животворна чудеса
хришћанска.
СОЗЕРЦАЊЕ
Да созерцавам чудесно исцељење слепога Вартимеја (Мк. 10, 46) и то:








БЕСЕДА
о страху Божјем
Проведите вријеме својега живљења са страхом (I Пет. 1, 17)
Ово су речи великог апостола Петра, речи које имају двојну потврду: небесно
надахнуће и сопствено искуство. По небесном надахнућу прости рибар Петар постао
је учитељ народа, стуб вере, силан чудотворац. По сопственом искуству он је сазнао,
да је сва његова мудрост и сила од Бога, и да отуда треба имати у себи страх Божји.
Никакав други страх него страх Божји.
Луд се страши само онда када муња севне и гром пукне, а мудар се страши од Бога
сваки дан и сваки час. Творац муње и грома страшнији је од обојега, а Он се не
појављује пред тобом с времена на време, као муња и гром, него непрестано је пред
тобом, и не одмиче се од тебе. Зато није довољно само с времена на време имати
страх Божји, него страхом Божјим треба дисати. Страх Божји је озон у загушљивој
атмосфери душе наше. Тај озон доноси чистоту, и лакоћу, и благоухани мирис,
здравље. Док год се није утврдио у страху Божјем, Петар је био само Петар а не
апостол, и јунак, и учитељ народа, и чудотворац.
О браћо моја, да се не веселимо пре жетве. Овај живот наш није жетва но сетва, и
труд, и зној и страх. Ратар живи у страху све док не сабере плодове с њиве. Оставимо
и ми весеље за дан жетве, а сад је време труду и страху. Да ли ћу бити спасен? То
питање треба свакога од нас да мучи онако исто као што ратара мучи питање: да ли
ћу пожњети плод од труда мога на њиви? Сваки дан ратар се труди и страхује.
Трудимо се и ми и страхујмо све вријеме свога живљења на земљи.
О Господе страшни и силни, одржи нас у страху Твоме. Теби слава и хвала вавек.
Амин.