



му Теодор био високи чиновник на двору царском, богат и благочестив. Никифор
службоваше неколико година у двору у истом звању као и отац његов. Но видећи сву
сујету светску, он се удаљи од обале Босфора и тамо сагради манастир. Манастир му
се убрзо напуни монасима, а он управљаше манастиром не хотећи сам примати
монаштва под изговором да је недостојан, мада је у свему служио као узор свима.
Учествовао је пре тога на VII васељенском сабору као мирјанин, по вољи цара и
патријарха, и користио Сабору много својим изврсним познавањем Светога Писма.
Када умре патријарх Тарасије, Никифор би изабран за патријарха насупрот својој
вољи. Одмах по избору прими чин монашки и све остале чинове редом, и би 806.
године устоличен у Светој Софији као патријарх. То је било у време цара Никифора,
који убрзо по томе оде у рат на Бугаре, и погибе. Његов син Ставрикије владаше
само два месеца, па умре. После овога зацари се добри цар Михаил, прозвани
Ранкаба, но владаше само две године, докле га Лав Јерменин не обори и не прогна.
Када се овај Лав зацари, посла му патријарх књигу о Православном Вероисповедању
да потпише (по обичају свих византијских царева, што се сматрало заклетвом да ће
се држати и бранити права вера). Цар не потписа, но одложи то до по крунисању. А
када га патријарх круниса, он се отказа да потпише ону књигу, и објави се убрзо као
јеретик иконоборац. Патријарх покуша да га посаветује и поврати правој вери, но
узалуд. Цар насилно изагна Никифора на заточење на острво Проконис где у беди и
лишењима сваке врсте проведе тринаест година, па се пресели у вечност 827.
године. Као патријарх управљао Црквом Христовом девет година.


исцељен од тешке болести помоћу свете водице у цркви и видећи друга чудеса вере
Христове, он се крсти у Светој Гори у скиту Капсокаливском. Доцније падне у руке
Турака, који га после ужасних мука од четрдесет дана обесе у Цариграду 2. јуна





завидљивога Латина, пострада за Христа 1492. године у граду Акерману. После
мучења зато што није хтео усвојити веру персијску (јер градоначелник беше
припадник ове вере), свети Јован би везан за ноге коњу и вучен по граду. Неки
злобни Јеврејин видећи га, прискочи и закла га. Те ноћи видеше многи огњен стуб
над његовим телом и три светлоносна мужа унаоколо. Доцније војвода молдавски
Јоалександар пренесе му чесно тело са великим почастима у град Сочаву и сахрани
у храму митрополијском, где и данас почива и чудесно спасава људе од разних мука
и болести. Чесно пострада и прослави се 2. јуна 1492. године.


живљаше у време царева Диоклецијана и Максимијана. Подвизивао се крепко на
гори Ливанској, и био обдарен од Бога великим даром чудотворства. Као архијереј
пошао да проповеда Јеванђеље. Стигавши у град Охрид, Еразмо молитвом својом
васкрсе сина некога човека по имену Анастаса, и крсти овога. Том приликом Еразмо
крсти и многе друге незнабошце и разори у Охриду жртвенике идолске. Због тога
буде оптужен цару Максимијану који се у то време бавио у Илирији. Цар га изведе
пред бакарни кип Зевсов и нареди му, да принесе жртву и да се поклони идолу. Свети
Еразмо учини силу, те из идола изађе страшна аждаја, која поплаши народ. Опет
светитељ учини силу, и аждаја погибе. Тада светитељ проповедаше Христа и крсти
двадесет хиљада душа. Огорчени цар нареди те се посекоше свих ових двадесет
хиљада, а Еразма стави на тешке муке, па га онда баци у тамницу. Али се јави ангел
Божји, као негда Петру апостолу, и изведе Еразма из тамнице. Потом оде овај слуга
Божји у Кампанију где проповедаше Јеванђеље људима, па се опет врати у град
Хермелију и повуче у једну пештеру, да се у њој до смрти подвизава. Пред смрт
трипут се поклони према истоку и с уздигнутим рукама мољаше се Богу, да Бог
опрости грехе и дарује живот вечни свима онима који са вером буду призивали
његово име. По свршетку молитве чу се глас с неба: "Тако нека буде како си молио,
целебниче мој Еразмо!" Сав радостан погледа светитељ још једном у небо и виде
венац славе како се спушташе на њ, и виде хорове ангела, пророка, апостола и
мученика, који прилажаху да приме његову свету душу. Најзад узвикну он: "Господе,
прими дух мој!" и издахну око 303. године. Пештера с црквицом светог. Еразма и
данас стоји недалеко од Охрида, и од ње се и до данас пројављује велика сила
угодника Божјег Еразма свештеномученика.
(Житија Светих за данас)
Велик беше Никифор, велик међ свецима,
Велик беше Никифор, ко див међ људима.
A цар беше премален, са именом лава.
У инату и злоби сва му беше слава.
Цар је за то да води послове државне.
He да суди догмате вере православне.
Патријарх му Никифор догме толковаше,
Но охоли мали цар мудар се прављаше:
Мада царем постаде, оста проста шудра.
He хте чути савете светитеља мудра.
Патријарха цар прогна у пусту даљину
A сам поче толковат божанску истину.
Велик беше Никифор, велик у изгнању,
Ка'но и на престолу у свом достојању.
Величина његова сва беше унутра
A не лажна, случајна, од данас до сутра.
Никифор се посвети вером и чистотом,
Јаком вером и постом и смерном простотом.
A цар Лава убише, убише га грозно,
Можда би с' и покајо, али беше — позно.
РАСУЂИВАЊЕ
Иконопоштовање је саставни део Православља, од кога се оно не може одвојити.
Што се неким људима учини да је иконопоштовање исто што и идолопоклонство, то
није никакав доказ против икона. И Јеврејима се учинило, да Христос твори чудеса
силом сатане a не Бога; a Римљанима се учинило да су хришћански мученици обични
волшебници и мађионичари. „Икона је ствар божествена но не обожена," рекао је св.
Никифор иконоборном цару Лаву Јерменину. Затим му je објаснио како је Бог
наредио Мојсију да направи змију од бакра и уздигне је у пустињи, мада је пре тога
заповедио био: не гради себи лика резана. Ово је заповедио да би спасао народ
изабрани од мисирског идолослужења, a оно је заповедио да би Он, Бог једини и
свевишњи, показао своју силу кроз ствар видљиву.
Тако Он показује Своју силу и кроз иконе. To je Његова света воља a наша корист ка
спасењу. Да су иконе ствар малозначајна, или чак идолска, зар би многи од
најсветијих и најдуховнијих људи и жена у историји цркве пострадали за иконе до
смрти.
СОЗЕРЦАЊЕ
Да созерцавам чудесно исцељење једног губавог (Мат. 8, 2) и то:


здрав,


је, ако My ce молим.
БЕСЕДА
о томе како мудрост себе свуда јавља
Премудрост виче на пољу, на улицама пушта глас свој; у највећој вреви виче, на
вратима, у граду говори своје бесједе (Приче Сол. I 20-21)
Премудрост Божја је сам Господ Исус Христос, кроз кога је створено све што је
створено. И све што је створено, јавља премудрог Творца свога, како оно што је у
пољу, тако и оно што је у граду. У пољу је чиста и светла природа, а у граду човек са
његовим занатима и вештинама. Премудрост Божја виче, а не шапће, кроз сву
природу и кроз све корисне занате и вештине човекове. Она је покрила све поље, она
је испунила сав град, она је над земљом и под земљом, у висинама звезданим и у
дубинама морским. Онај ко хоће да је чује, може је чути на сваком месту; онај ко
хоће да се њом учи и наслађава, може се учити и наслађивати на сваком месту; онај
ко хоће њоме да се поправља и сазидава, може се поправљати и сазидавати на
сваком месту.
Тако је Премудрост Божја јасна и очигледна у свету од почетка света у свима
створеним стварима. Но Она је још јаснија и очигледнија у пророцима и другим
Божјим људима, који се удостојише приступа к Њој мимо створену природу. Кроз
уста њихова Премудрост Божја гласила се у пољима и градовима, на улицама града и
на вратима човека.
Али Премудрост Божја најгласнија је и најјаснија у лицу самога Господа Исуса
Христа. У лицу Господа Исуса Христа Премудрост Божја се јавила у телу и показала
људима у чудесној сили и красоти Својој. Ту премудрост Божја не говори кроз твари
ни кроз људе, но говори сама собом и сама од Себе, лично и непосредно. Својом
мудрошћу Господ је напунио цео свет кроз Цркву Своју Свету, тако да се може рећи,
да као пре деветнаест столећа у Палестини, тако Он и данас кроз служитеље Речи
виче на пољу, на улицама, у највећој вреви светској, по свима градовима и пред
свима вратима.
О браћо моја, отворимо врата душе наше за Премудрост Божју, ваплоћену у Господу
Исусу Христу!
О Господе Исусе, Премудрости Божја и Сило, отвори душе наше и усели се у њих.
Теби слава и хвала вавек. Амин.