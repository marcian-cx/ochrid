



и као такав помагаше цркву и сахрањиваше чесно тела светог мученика. Тако
сахрани он и тела седам девојака, пострадалих за Христа. Када дознадоше за њ
незнабошци, ударише и њега на муке и погубише (в. 18. мај).


Кесарије Палестинске. Када би гоњење хришћана, оне се повукоше из града у једну
колибу, и ту се неусипно Богу мољаху, постећи и плачући, да би се вера Христова
распрострла по васцелом свету и да би престало гоњење Цркве. По некој клевети
беху изведене на суд, мучене и мукама уморене 304. године. Тако ове славне девице
венчаше се венцем мученичким.


стоку на једном одређеном месту. Да би угодио Диоклецијану, који га беше узео за
сацара, Максимијан поче зидати купатила у Риму, такозване Терме, и гоњаше
хришћане на тај рад као негда фараон Јевреје у Египту. Многи хришћани пострадаше
тада. Пострада и ђакон Кириак, који имаше велику моћ над демонима, и који исцели
демонијачну ћерку Диоклецијанову, Артемију, и ћерку цара персијског, Јовију, и
крсти и једну и другу. Пострада тада и та Артемија, и ђакон Сисиније, Смарагд и
Ларгије, другови Кириакови, и ђакон Апронијан, и два новокрштена војника римска
Папије и Мавр, и старац Сатурнин и Крискентијан, и блажене девице Прискила и
Лукина, које од свога богатства направише гробнице за побијене мученике
хришћанске. Свети Маркел, папа, дуго чуваше стоку, па најзад од глади, и понижења
и гњета војничког издахну и предаде душу своју Богу.


престолу римском папи Маркелу. Па када га цар Диоклецијан позва и припрети му
муком, он принесе жртву идолима, због чега га цар обдари драгоценом хаљином. Но
Маркелин се љуто раскаја, и поче плакати дан и ноћ због свог одречења од Христа
као негда и апостол Петар. У то време би неки сабор епископа у Кампанији. Папа се
обуче у вретишче и посу главу пепелом, па уђе у сабор и пред свима исповеди свој
грех просећи да му суде. Оци му рекоше, нека он сам себи суди. Тада он рече:
лишавам себе свештеничког чина, кога нисам достојан; и још: нека ми се тело по
смрти не погребе него баци псима! То рече, и изрече клетву на оног ко би се дрзнуо
да га сахрани. Потом оде цару Диоклецијану, баци преда њ ону драгоцену хаљину,
исповеди веру у Христа и наружи идоле. Разјарен цар нареди те га мучише и потом
убише ван града, заједно с три добра мужа: Клавдијем, Кирином и Антонином. Тела
ове тројице беху одмах погребена, а тело папино лежаше тридесет шест дана. Тада
се јави свети Петар новом папи Маркелу, и нареди му да погребе тело Маркелиново
јер, рече: "Ко се смираје, узвисиће се".


Арсенија и учитељ многих. Многе његове речи и поуке су као путеводне звезде за
монахе. Једном кад су варвари напали Скит, позову га братија, да заједно с њима
бежи. Он им одговори: "Ако се Бог не брине о мени, на што ми и живети?!" Још је
говорио Данил: "Уколико се тело твоје гоји, утолико ти душа мршави"
. Подвизавао се
у општежићу четрдесет година, а потом, 420. године повукао се у пустињу. Он се
догодио у Александрији, када је један опаки свекар убио снаху своју због њеног
целомудрија, свету Томаиду (в. 13. април), и он је са својим учеником и сахранио
ову страдалницу.
(Житија Светих за данас)
O грешниче, баци очајање,
Па принеси Богу покајање.
Очајање — врагу радовање.
Гле, Маркелин архијереј беше,
Па када га на муке узеше.
Он пред царем Господа издаде,
Ал' очају себе не предаде,
Но грех страшни исповеди јавно
И крвљу га својом опра славно.
O грешниче, и ти не унивај
И ко змију грехе на сакривај,
Грех сакривен, змија у недрима!
Срце једе тајним грешницима.
Петар згреши — хитро грех одбаци,
Тако чине прави покајници.
Кад апостол и папа згрешише
И од Бога опроштени бише.
Како за те да неш проштења,
Само кај се, ал' без одоцњења.
Смрт те љута може одоцнити
И од Бога навек одвојити.
Хитно, хитно бацај очајање.
И принеси хитно покајање!
РАСУЂИВАЊЕ
У светитеља је врло изоштрена свест. Оно што обични људи сматрају малим грехом,
светитељи сматрају великим преступом. За авву Данила прича се, да су га трипут
хајдуци хватали и одводили у гору. Двапут се срећно спасао из ропства, a трећи пут
кад је хтео побећи, удари каменом једног од њих и убије, па умакне. To убиство
падне му на савест као тешко олово. У недоумици шта да ради, оде александријском
патријарху Тимотеју, исповеди му се и потражи савет. Патријарх га ублажи и
ослободи сваке епитимије. Но њега је савест гризла, и он оде у Рим папи. Папа му
каже исто што и патријарх Тимотеј. Опет незадовољан Данил је редом посетио и
остале патријархе, у Цариграду, Антиохији и Јерусалиму, исповедајући се свима
њима и тражећи савет. Но остане незадовољан. Тада се врати у Александрију и
пријави власти као убица. Власт га ухапси. Када буде суђење пред кнезом, Данил
исприча све како је било и замоли, да и сам буде убијен, како би душу спасао од
огња вечног. Зачуди се кнез свему томе, и рече му: иди, оче, моли се Богу и за мене,
па макар још седам других убио!
Незадовољан и овим Данил се реши узети једног губавог човека, однети га к себи у
ћелију и служити му до смрти, и кад овај умре, тада узети другог. Тако и учини; и тек
на тај начин успокоји своју савест.
СОЗЕРЦАЊЕ
Да созерцавам чудесно исцељење жене крвоточне (Матеј 9. 20) и то:


и оздрави,





одухотворена.
БЕСЕДА
о угледању на мрава
Иди к мраву ленивче, гледај путове његове и омудрај (Приче Сол. 6, 6)
Воља је Творца, који нас је послао у овај свет, да делујемо док смо у свету. Сам
Господ Исус заповеда: делујте, стражите! Он похваљује оне који умножавају дате им
таланте, и осуђује лењивце који своје таланте закопавају. Своје време на земљи он
назива службом и вели, да није дошао да Му послуже него да Он послужи. Он узима
за пример Оца Свога небеског и вели: Отац мој до сада делује, и ја делујем. Делујте
докле светлост имате. наређује Он ученицима Својим.
О страшне срамоте за човека, када му се за пример вредноће истиче мрав. једна
бесловесна твар! Но кад човек не уме да се угледа на вредноћу Бога, нужно је
упутити га да се угледа бар на мрава. Мрав цело лето ради и спрема себи зимницу.
Спремамо ли, браћо, и ми зимницу, коју ћемо отворити и показати после смрти? О да
не изађемо празних руку пред Онога, који нам пуним рукама даје док смо у овом
животу!
Лењост је један од смртних грехова. Јер умртвљује душу у човеку. Лено тело је
гнездо порока; лена душа насеобина ђавола.
Господе Свемогући, који си сав мир и сав делатност у исто време. избави нас од
погубне лености, и покрени нас Духом Твојим Светим на сва дела блага, ради
спасења душа наших. Теби слава и хвала вавек. Амин.