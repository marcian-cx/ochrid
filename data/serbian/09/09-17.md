



време цара Адријана. Софија мудра, како јој и име каже (софија – мудрост), беше
остала удовом, и као хришћанка беше добро утврдила и себе и кћери своје у вери
Христовој. У време када се мучитељска рука Адријанова пружи и на добродетељни
дом Софијин, Вера имаше 12, Нада 10, а Љубав 9 година. Изведене пред цара оне
све четири, држећи се за руке „као венац исплетени" смерно али одлучно
исповедише веру у Христа Господа и одбише да приносе жртве идолској богињи
Артемиди. Пред страдање мајка саветима својим крепљаше кћери своје, да би
истрајале до краја. „Ваш небесни Љубитељ Исус Христос јесте здравље вечно,
красота неисказана и живот бесмртни. И када тела ваша буду муком уморена, Он ће
вас обући у нетрулежност, и ране на вашим телима ће засијати на небу као звезде."
Све једну по једну мучитељ мучаше љутим мукама, најпре Веру, па Наду, па Љубав.
Тукоше их, секоше, бацаше у огањ и у врелу смолу, и најзад једну за другом мачем
посекоше. Мртва тела својих кћери узе Софија однесе ван града и тамо чесно
сахрани. И оста на гробу њиховом три дана и три ноћи молећи се Богу, и у томе
предаде дух свој Богу хитајући у рајска насеља, где је блажене душе њених славних
кћери чекаху.


најпре беху хришћани, па оставивши хришћанство, поново се поклонише идолима.
Агатоклија света не хте следовати примеру своје господе, те за то би љуто мучена и
од њих и од судија. Најзад је госпођа њена умртви сипајући јој огањ на врат. Но Бог
прослави слушкињу Своју у царству Свом небеском.


мача, други од огња. Међу њима била су и два старца епископа: Пелеј и Нил,
свештеник Зинон, и два славна мужа: Патермутије и Илија. С њима пострада и
епископ Силуан, и знаменити слепи старац Јован, који је знао Св. Писмо на изуст, и
на изуст га читао на скуповима хришћанским. Сви се увенчаше венцима мученичким
и преселише у бесмртно царство Христово.


хегемона Симвликија, који најзад сиђе с ума. Посечена мачем око 230. год. у време
цара Александра Севера.
(Житија Светих за данас)
Софија премудра Господа прослави,
Три прекрасне ћерке на жртву Му стави:
Па ћеркама збори: не бојте се, кћери,
Крепите се Христом, истрајте у вери,
Не бојте се муке ни љуте невоље.
Не жалите тела, – на небу је боље:
Боље ће вам тело Бог на небу дати:
Не жал'те лепоту, – лепшом ћете сјати
У Божијем царству, међу ангелима,
К'о цареве кћери међу царевима;
Не жал'те живота, та шта живот вреди?
И стотина лета мери се са педи?
Бесконачан живот на небу вас чека,
Живот без свршетка, живот без почетка.
Не жал'те за друштвом земних пријатеља,
Та тамо је друштво дивних светитеља.
Нит' жал'те за друштвом земаљских сродника.
На небу је друштво славних мученика.
–
Тако света мајка учи кћери свете,
Док једна по једна у небо одлете,
Три голуба бела, невина и чиста,
Одлетеше хитно у наручје Христа.
А за њима мајка душом се уздиже
Своје славне кћери у Рају сустиже.
Сад се за нас моле, мајка са кћерима,
И молитве њихне Бог милосни прима.
РАСУЂИВАЊЕ
Владалац богобојажљив и веран Богу права је благодат небеска за сав народ. Краљ
Вацлав Чешки беше такав владалац. Његова ревност према светињи вере и строгост
у животу напомиње нам древне подвижнике. Дан је посвећивао државним пословима
а ноћ молитви. Са својим старим слугом Подивојем често је босоног по зими ходио на
јутрењу у цркву. И често је сам месио и пекао просфоре, а обавезно онда када се сам
хтео причестити. Његовом бригом подизани су многи храмови, у којима се
посведневно служила служба Божја. Нарочито се бринуо о сиротим и бедним. Био је
мирољубив, али ипак велики и неустрашив јунак. Када суседни кнез Радислав нападе
на Чешку земљу, Вацлав му посла писмо питајући га, шта га побуђује да ратује са
њим? Горди Радислав одговори. да он тражи, да Вацлав уступи њему сву Чешку и
свој престо. Тада Вацлав скупи велику војску и изађе пред свог непријатеља. Па
видећи две силне војске, сажали му се да толики људи гину, те посла овакву поруку
Радиславу: „спор иде између мене и тебе; ти желиш да владаш Чешком а ја не
уступам. Дозволи, да ту ствар решимо бојем међу нама двојицом. На што крвава
битка двеју војски?" Кнез Радислав се сагласи на двобој; но би побеђен од Вацлава,
и на коленима мољаше овога за опроштај.
СОЗЕРЦАЊЕ
Да созерцавам безакоња Јудеја и казну Божју (I Цар. 14), и то:








БЕСЕДА
о јединству бића Оца и Сина
Ја и отац једно смо (Јов. 10, 30).
Што је више чудеса чинио Господ Исус и што се више приближавао смрти, све је
отвореније говорио о Себи. Многобројна чудеса и дужина времена, довољна за
размишљање, дејствовали су и на незлобне и злобне: незлобни су постали
пријемчиви за откривење високих тајни Божјих, а злобни су злобом све више себе
помрачавали и онеспособљавали за пријем тих тајни. Зато злобни узеше камење да
га убију. Ја и отац једно смо. Отац и Син једно су по суштини бића, но нису једно по
ипостасима, јер иначе не би се звали са два имена – Отац и Син. Све особине бића
Очевог има и Син, има и Дух Свети; али особине ипостаси Очеве припадају само Оцу,
и особине ипостаси Сина припадају само Сину, и особине ипостаси Духа припадају
само Духу. Но кад је реч о божанској суштини Син може казати: Ја и Отац једно смо;
и Отац може казати: Ја и Син једно смо; и Дух Свети може казати: Ја и Отац једно
смо, и ја и Син једно смо. Јединство Свог бића са Оцем изразио је Господ Исус и
даљим речима: отац је у мени и ја у њему. Може ли се јасније говорити о божанству
Сина? Може ли се људским језиком јаче изразити јединство триипостасног Бога?
Догма о божанству Сина Божјега као и догма о јединству бића божјега откривене су
и положене самим Господом Исусом Христом. Нека нико, дакле, не поклања вере
обманама неких неверника и јеретика, као да сам Господ Исус није објавио Своје
божанство него да је та догма тобож доцније истакнута у цркви. Да Христос није
објавио Своје божанство, зашто би Јевреји рекли Њему: градиш се Бог? И зашто би
се дигли камењем на Њега?
О Господе Исусе, Сине Божји, једнобитни са Оцем и Духом Светим, помилуј нас и
спаси нас силом и добротом Божанства Твога, свесилнога и свеблагога. Теби слава и
хвала вавек. Амин.





ослободивши се од два тешка бремена: од бремена богатства и од бремена тела.
Првог бремена ослободио се раздавши све своје имање ништим и убогим, а другога
великим постом. И тако прво себе исцели, па онда поче другима давати исцелење.
Бестрастан и испуњен благодаћу Духа Светога Евменије засија светлошћу, која се не
могаше сакрити. Па као што је писано не може се град сакрити кад на врху горе стоји
(Мат. 5, 14), не може се ни Евменије свети сакрити од света. Видеше га људи и
изабраше за епископа у Гортину. Као епископ оп управљаше стадом Христовим као
пастир добри. „Беше отац сиротим, богатство ништим, утеха жалосним, исцелитељ
болним, и предиван чудотворац. Молитвом је чинио чудеса многа: опаку змију
умртвио, демоне изгонио, болеснике многе исцелио; и то не само у своме месту него
и у Риму и у Тиваиди. У Тиваиди молитвом кишу испроси у Бога у време суше; и тамо
најзад и сконча земни живот свој и пресели се у вечне обитељи Господа својега.
Живео и деловао у VII столећу.


властелин Тертил незнабожац. Ариадна девица беше му робиња, и хришћанка. На
дан рођења свога сина Тертил уреди велико жртвоприношење идолима, на које
благочестива Ариадна не пође него оста дома молећи се Богу истиноме. Господар
њен разгневи се на њу због тога и поче је присиљавати да се одрекне Христа и
поклони идолима. Но како се Ариадна отказа то учинити, он је намучи бијењем и
другим љутим мукама, па је баци у тамницу. Онда је пусти из тамнице и најури од
куће; но убрзо се раскаја, што је пусти, те посла слуге да је ухвате и врате. Ариадна
се беше већ удаљила из града. Када виде гонитеље она се помоли Богу при једној
великој стени, и стена се раствори и сакри Ариадну. Слуге се од тога збунише, међу
собом завадише и побише, те изгибоше један од другог.


заједно са својим сродницима: Елисбаром и Шавлом 1661. год.
(Житија Светих за данас)
Ариадна, девица изрјадна,
Чесно служи господара свога
Али Бога више но човека.
Робињица телом а не душом,
Она душу не хте заробити,
Идол'ма се не хте поклонити:
Клањаше се Богу Створитељу,
Клањаше се Христу Спаситељу,
Идол'ма се не хте поклонити.
Муке прими за Господа свога,
Муке прими са радошћу вељом
Са радошћу и благодарношћу.
Бог милосни оком свевидећим
Виде муке свете Ариадне,
Па нареди мртвоме камену
Да сакрије деву намучену.
Као негда Теклу и Јована.
Ариадно, преблажена дево,
Помози нам твојим молитвама
Пред престолом Бога милоснога.
А у друштву свете Богомајке –
Помози нам твојим молитвама.
РАСУЂИВАЊЕ
Кад учинисте једноме од ове моје најмање браће, мени учинисте (Мат. 25, 40), рече
Господ. Слично бива при давању милостиње као и при Причешћу. У Причешћу под
видом хлеба и вина ми примамо у се самога живога Господа Христа; при давању
милостиње дајући беднику ми дајемо, самоме живоме Господу Христу. Неки човек у
Цариграду беше необично милостив. Идући улицама градским он је тискао у руке
сиромасима свој дар, и одмах ишао даље, да не чује благодарност и да не буде
познат. Када га упита неки његов пријатељ, како поста тако милостив, он одговори:
„једном у цркви чух свештеника где учи, да ко даје сиромаху, тај даје самоме Христу
у руке. Не поверовах у то онда, јер мишљах, како то може бити, кад је Христос на
небесима? Но једном идући дому своме видех ништега где стоји и проси, а над
главом његовом сјаји се лик Христов. У том неко прође и даде просјаку хлеб; и ја
видех како Господ пружи Своју руку, прими хлеб, и благослови даваоца. Од тада ја
увек виђам тај лик над главама просјака, и зато са великим страхом чиним милостињу
колико могу"
.
СОЗЕРЦАЊЕ
Да созерцавам правду цара Асе и награду Божју (I Цар. 15), и то:





сваким добром.
БЕСЕДА
о Господу васкрслом и живом, који је васкрсење и живот
Ја сам васкрсеније и живот (Јов. 11, 25).
Ове свете речи изрекао је Господ Исус Христос. Није их он само казао, него и делом
доказао. Васкрснувши кћер Јаирову, и сина удовице Наинске, и пријатеља Свога
Лазара, Он је доказао, да је Он васкрсеније и живот и васкрситељ и животворац. Но
васкрсењем самога себе из мртвих Он је то најбоље доказао. Јер бити жив и помоћи
умрломе – о томе се бар да говорити; али бити мртав, и сахрањен, и лежати три дана
у гробу, и помоћи себи, оживети себе – о томе се није дало ни говорити до Христова
васкрсења. То је чудо над чудесима, и доказ силе над сваком силом. То чудо извео је
Господ наш. Ту силу показао је Господ наш. Истините су, дакле, речи Његове: ја сам
васкрсење и живот, истините, и свете, и утешне за све нас, који гредимо неизбежној
смрти телесној, и који се надамо живети после гроба и видети жива Господа нашег у
слави. Но није Господ наш само васкрситељ тела, Он је васкрситељ и душе. За
живота Свога на земљи Он је васкрсао само неколико људских тела и безброј душа.
Да тиме покаже, да је васкрсење душе много важније од васкрсења тела. Без мало
све људске душе биле су мртве, кад је Он сишао у свет, и Он је безбројне васкрсао
силом Својом и запојио животом Својим. И Јевреји и незнабошци били су душом
мртви, и Он је оживео и једне и друге. Оставимо, браћо, и ми бригу о васкрсењу
наших тела, и потрудимо се, док још имамо рока, око васкрсења душâ наших. Јер
ако душе наше не васкрсну и не оживе Христом још овде на земљи, не очекујмо
никакву радост од васкрсења наших мртвих телеса у дан судни, у Дан Гнева. Јер ће
тада тела мртвих душа устати не у живот него у вечну муку.
О Господе Исусе, васкрсење наше и животе наш једини, помози нам силом Твојом и
милошћу Твојом, да васкрснемо и оживимо Тобом, на спасење и живот вечни. Теби
слава и хвала вавек. Амин.