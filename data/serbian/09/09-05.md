



племена Аронова. Беше началник свештеника из рода Авијева, које држаше осму
чреду служења у храму Јерусалимском. Жена му беше Јелисавета кћи Совије,
сестре св. Ане, матере св. Богородице. У време цара Ирода, детоубице, служаше
Захарија једнога дана, према својој чреди, у храму Јерусалимском. И јави му се у
олтару ангел Божји, од кога се Захарија устраши. А ангел му рече: не бој се,
Захарија (Лк. 1). И објави ангел Захарији, да ће му жена Јелисавета родити сина,
према молитвама њиховим. А беху обоје стари, и Захарија и Јелисавета. Када
Захарија посумња у речи небесног весника, рече му ангел: Ја сам Гаврил што стојим
пред Богом. И онеми Захарија од тога часа, и не проговори све док му се син не роди,
и докле он не написа на дашчици: Јован му је име. Тада му се отворише уста и он
величаше Бога. Доцније када се роди Господ Исус и када Ирод поче убијати децу
Витлејемску, посла Ирод људе да нађу и сина Захаријина и убију. Јер чу Ирод о
свему што се догоди са Захаријом и како се роди Јован. Видећи војнике Јелисавета
узе Јована у руке – беше му тада година и по – и побеже с њим од куће, и бегаше по
каменитим и пустим местима. А када виде војнике, где је гоне, она повика гори: „горо
Божја, прими матер с дететом!" И отвори се стена и сакри у себи мајку и дете. Ирод
разјарен што Јован не би посечен нареди те посекоше Захарију пред олтаром. Крв
Захаријина просу се по мермеру и стврдну се као камен, и оста тако као
сведочанство злочина Иродова. А тамо где се сакри Јелисавета са Јованом отвори се
пећина, и вода протече и палма родна израсте Божјом силом. 40 дана по смрти
Захаријиној упокоји се и блажена Јелисавета. И оста младенац Јован у пустињи,
храњен ангелом и чуван Божјим Промислом до онога дана када требаше да се јави на
Јордану.


њихово страдање за Христа познато је из једне беседе Златоустове у похвалу
њихову. Они су били војници у време цара Јулијана Одступника. На једном војничком
пиру они у разговору с другима осуде цара због гоњења хришћана. Неко то достави
цару, и цар њих у тамницу. Неки цареви људи посете их с намером, да их одврате од
вере праве, говорећи им како су се и многи њихови другови одрекли Христа. На то
они витешки одговоре: „за то баш ми морамо стојати храбро и принети себе на жртву
због њиховог одступништва." У ноћној тами посечени мачем. Но мошти њихове буду
нађене и пројаве се чудотворним.


хришћана Цариградских у време Валентовог гоњења Православља, да као
најчеститији и најугледнији грађани престонице иду у Никомидију и моле цара
јеретика (аријевца), да бар животе поштеди православних хришћана. Цар се
разјари, и рече им да се врате, а тајно нареди лађарима, да кад буду на мору запале
лађу, а они да се у чамцу спасу и врате. Тако зле слуге горег господара и учинише.
Тела ове дичне Седамдесеторице бише сагорена и у море утопљена, но душе њихове
испливаше у пристаниште вечног блаженства.


Бресту. Због своје непоколебљивости у Православљу посечен од католика 5. септ.


(Житија Светих за данас)
Што се море тако у поноћи сија?
Какав пламен страшан из воде избија?
То је језик злобе што огњем говори.
То голема лађа што на води гори.
Цар јеретик то се Православљу руга
Па огњем сажиже седамдесет друга.
То је пир Валента, цара лицезверног,
–
Јеретик је често љући од неверног.
Седамдесет смрти! Због какве кривице?
Што предсташе с молбом пред царево лице
И молише цара, да поштеди праве –
Зато им у огњу сагореше главе!
*
Гори суха лађа ка' слама у стогу,
Пламен к небу иде као тужба Богу:
У пламену људи сви на коленима,
И молитве дижу Богу и светима.
– Прими нашу жртву, Боже Свевидећи,
Помози нам к царству небескоме прећи! –
Мирисаше тела у пламену јаром
Као чисти тамјан пред светим олтаром.
То су чисте жртве светог Православља
Што се муком крепи и Бога прославља.
Седамдесет тела море хладом хлади,
Седамдесет душа у Рају се слади,
И слава се њихна у цркви уздиже,
А Валента срамног Божја казна стиже.
РАСУЂИВАЊЕ
Узалуд се људи труде да нађу оно што Бог намерно крије од људи. Кад не би Бог
допустио никада људи не би пронашли злато и сребро под земљом, ни силу водене
паре, ни блесак електричне светлости. Узалуд је Ирод побио многобројну децу у
Витлејему, само да би Једнога убио. Тај Један скрио се испред погледа и мача
Иродова. Узалуд је Ирод и Јована тражио. Погледајте чуда: војници јуре старицу
Јелисавету, која бега са Јованом на рукама, и не могу да стигну! Разјарен Ирод
дозва Захарију и викну му: „дај ми сина твог Јована!" А старац свештеник кротко
одговори цару: „ја сада служим Господу Богу Израиљеву, те за сина мога не знам где
се налази"
. Избезумљен од гнева нареди Ирод да убију Захарију место Јована. Слуге
цареве дођоше у храм и рекоше Захарији: „где си сакрио сина твога? дај нам га, јер
цар наређује. Ако ли га не даш, сам ћеш умрети." Одговори Захарија: „ви ћете убити
тело моје, а Господ ће примити душу моју"
. И би убијен Захарија, али се Ирод тиме не
задовољи. Опаки цар немаше покоја ни дан ни ноћ, јер га мучаше слутња, да нико
други до Јован не може бити онај новорођени цар, кога му источни звездари
објавише. Но узалуд се труђаше Ирод да нађе онога кога Бог намерно сакри од њега.
СОЗЕРЦАЊЕ
Да созерцавам казну Божју над Давидом за грехе (II Сам. 17), и то:








БЕСЕДА
о неопходности другог, или духовног, рођења
Ако се ко наново не роди, не може
видети царства Божјега (Јов. 3, 3).
Тако рече Господ Исус Никодиму, кнезу Јеврејскоме, а Никодим с чуђењем упита:
како може то бити? тојест: како се може човек поново родити? Тако се и данас многи
питају: како телесан човек може постати духован? како грешник може постати
праведник? како благодат Божја може ући у човека и заменити умовање телесно и
вољу телесну? како Дух Свети може озарити срце човеково? како се вода може
претворити у вино? Ми знамо, да кад је Дух Божји сишао на апостоле, апостоли су
постали другим људима, новим, поново рођеним. И знамо из хиљаде примера, како
су људи телесних мисли и телесног живота постајали људима духовним,
препорођеним. Ми знамо, дакле, да, је то бивало и да и данас бива под дејством
благодати Бога Духа Светога. Ни мало нам није нужно питати: како то бива? Довољно
је што знамо, да то бива, и да се трудимо, да се то збуде и с нама самима. Јер
благодат Духа свакоме се даје, ко је тражи и ко се припремио, да је може примити.
Нема тежег посла него објашњавати духовне ствари људима који само телесно мисле
и суде. Св. Златоуст вели: „душа предана страстима не може постићи ништа велико и
благородно, јер страда од тешког слепила као очи помрачене течењем гноја"
. Обично
људи најтелеснији распитују о највећим тајнама божанским. Не распитују они о томе,
да би сазнали пут свога спасења, него да би збунили верне, и исмејали веру, и
оправдали свој грешни и страсни живот. Немоћни да се дигну на први степен
небесних лествица, они маштају о последњем степену. Када вас браћо, такви питају о
предубоким тајнама препорођаја душе и царства небеског, упутите их прво да испуне
десет основних заповести Божјих. Ако то учине, онда ће им се отворити душа за
схватања тајни божанских и то у толико у колико је то схватање нужно за њихово
очишћење од греха и страсти и за вечно спасење.
О Господе Исусе Христе, преблаги и свемудри Учитељу наш, помози нам умом
разумети и срцем усвојити онолико од мудрости Твоје, колико нам је потребно за
спасење наше. Помози нам уздржати се од излишног љубопитства. Теби слава и
хвала вавек. Амин.