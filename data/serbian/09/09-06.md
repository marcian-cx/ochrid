



(погружење) недалеко од Јерапоља; и у том месту извор воде чудотворне. Када
апостол св. Јован Богослов са Филипом проповедаше Јеванђеље у Јерапољу, он
погледа на оно место и прорече, да ће се на том месту отворити извор чудотворне
воде, од које ће многи добити исцељење, и да ће то место посетити велики
Архистратиг Божји Михаил. Ускоро за тим испуни се ово пророчанство, отвори се
извор воде, који се прочу на све стране због своје чудесне силе. Неки незнабожац у
Лаодикији имаше кћер нему, и због тога беше у великој жалости. Но у сну му се јави
Архангел Михаил, и упути га да води кћер своју на тај извор, па ће оздравити. Отац
одмах послуша, одведе кћер своју и затече на води тој много народа, који дође да
тражи спасења себи од разних мука. То беху све хришћани. Тада тај човек упита,
како треба искати исцелење, а хришћани му рекоше: „у име Оца и Сина и Светога
Духа треба молити Архангела Михаила"
. Човек се онај тако и помоли, и кћер своју
напоји оном водом, и девојка поче говорити. Тада се онај незнабожац крсти заједно
са ћерком и целим домом својим, и сагради код извора онога цркву у име Архангела
Михаила. Доцније се на том месту настани један дечак, по имену Архип, и
подвизаваше се ту тврдим подвигом поста и молитве. Незнабошци му чињаху многе
пакости, јер им не беше по вољи, што од хришћанске светиње толика сила исхођаше
и народ многи к себи привлачаше. Па у злоби својој навратише оближњу реку, да
потопи и цркву и извор. Но по молитви Архиповој јави се св. Архангел и отвори у
стени крај цркве једну расулину, у коју се погрузи навраћена река. Тако се спасе оно
место, и назва се Хони – погружење – јер се река погрузи у отворену провалију. Св.
Архип подвизаваше се ту до 70. године своје и упокоји се мирно у Господу.


једном да се преброје хришћани у војсци његовој. И нађе се, да беше у царевој
војсци 11000 хришћана.. Тада нареди цар, да се сви отпусте из војске и пошаљу у
Јерменију. Св. Ромил беше началник дома царевог. Он изађе пред цара и укори га
због тог поступка објављујући и себе као хришћанина. Цар нареди, те Ромилу
одсекоше главу. А од оних изгнаних војника 10000 њих бише на крст распети, а
остали уморени другим мукама.


Диоклецијана. Суђени и мучени од началника Милетинског у Јерменији. Са њим
пострадаше и његови пријатељи: Зинон и Макарије, и још 1104 војника, које
Евдоксије беше обратио у хришћанство. По смрти јавио се својој жени. И жена
његова, Василиса, одржа веру Христову до смрти, и упокоји се мирно.


старијим годинама дође к себи, покаја се и замонаши. Јавио му се архангел Гаврил и
дао му силу чудотворну. Упокојио се мирно у VI столећу, пошто се многим и дугим
подвигом удостојио царства Божјега.
(Житија Светих за данас)
Архистратиг Божји
Михаил војвода,
Маченосни слуга
Свевишњег Господа,
Пред Господом стоји
С небеским силама,
С ангелима силним
И светим душама.
Највећи војвода
Највећега Цара,
Где дође, победи,
И чудеса ствара.
Сатана се њега
Ко пламена боји,
Јер војвода Божји
За истину стоји,
За истину стоји
И правду уздиже;
Као поглед хитар –
Свуд на време стиже.
Војвода светлости:
Он прогони скверне,
И крилима својим
Ограђује верне.
РАСУЂИВАЊЕ
Многе варварске обичаје хришћанство је искоренило из друштва људског. Но неки од
тих обичаја, похвални с гледишта незнабожачког а стидни с гледишта хришћанског,
тињају још и дан данас као потајни гној из привидно залечене ране. Један од тих
обичаја јесте отимање и тајно одвођење девојака. Св. Василије строго пише о том
неком свом свештенику поводом једног таквог случаја: „употреби сва усиља да ту
девојку где нађеш одузмеш и повратиш родитељима, а одводитеља лиши општења у
молитвама, и огласи одлученим такође и оне који су му у том помагали, према моме
ранијем упутству – свакога од њих са целим домом његовим лиши три године
општења у молитвама. А оно село, које је примило одведену (девојку), скривало је,
и чак силом задржавало, одлучи такође од општења у молитвама не изузимајући
никога да би се тако сви научили, да одводника, као змију или другог каквог звера и
општег непријатеља, гоне од себе, а указују заштиту увређеним.
"
СОЗЕРЦАЊЕ
Да созерцавам пример Давидове самоуздржљивости (II Сам. 23), и то:


у Витлејему, кога Филистеји држаху;





људи, који не марећи за живот свој идоше?
БЕСЕДА
о два рођења
Што је рођено од тијела, тијело
је; а што је рођено од Духа, дух је (Јов. 3, 6).
Ове речи, браћо, нису речи ни пророка ни апостола него речи самога Господа,
изречене пречистим устима Господњим. И као што је у свакој речи Господњој сила и
спасење, тако је и у овим речима Његовим сила и спасење. Зато треба са страхом и
пажњом да испитујемо речи ове и да их на наш живот примењујемо. Овим речима
Господ хоће да истакне превасходство духа над телом. Као што се тело рађа од тела,
тако дух треба да се роди од Духа. Рођење духа нашег од Духа Божјег, по благодати
Божјој а не по битности, то и јесте ново рођење, о коме Господ говораше Никодиму,
кнезу Јеврејском. Никодим не разумеде ове речи Христове, као и данас што их не
разумеју сви они, код којих је тело узело маха над духом. Људи, код којих је тело
преовладало над духом, све мисле и суде по телу; док људи, код којих је преовладао
дух над телом, све мисле и суде по духу. Они који све мисле и суде телесно, чине и
свој дух телесним; док они који све мисле и суде духовно, чине и своје тело
духовним. Као кад би неко мењао злато и све претварао у папирни новац – такви су
они први, који и оно што је бесмртно у њима претварају у смртно; док су они други
као неко ко би свој папирни новац мењао и претварао у злато; јер они не само не
упропашћују оно што је бесмртно у њима, него и оно што је смртно претварају у
бесмртно. Јевреји су тумачили закон и пророке телесно, зато нису разумели Господа
Христа, него Господа славе распеше. Док они, који, озарени благодаћу Духа Божјег,
разумеше Господа Христа, протумачише и закон и пророке духовно. И не само закон
и пророке, него и сву створену природу, и сав живот свој на земљи. Ако је, браћо,
наше тело по нужди рођено од тела, неприродно је да се и наш дух рађа од тела Нека
се дух наш роди од Духа Божјега и онда ћемо бити природни и по телу и по духу. То
је она виша и безгрешна природа, коју је имао Адам у Рају пре греха. Није могуће и
није нужно, да се наше тело поново роди од тела, али је и могуће, и неопходно, и
никад није доцкан да се наш дух поново роди, да се роди од Духа Божјега.
О Господе Исусе Христе, Јединордни Сине Божји, помози нам, да се пре скончања
препородимо Духом Божјим, да дух наш у истини буде рођен од Духа. Теби слава и
хвала вавек. Амин.