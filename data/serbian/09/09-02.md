



Теодота и Руфине. Родитељи његови беху бачени у тамницу за Христово име. У
тамници најпре му умре отац; а мајка му, пошто роди њега, и сама сконча. Тако дакле
оста новорођени младенац у тамници између мртвих тела својих родитеља. Но Бог
Промислитељ посла ангела Свога некој племенитој удови Амији, којој се ангел на сну
јави и рече, да иде у тамницу и узме дете к себи. Ама измоли од градоначелника
дозволу, да сахрани умрле, а дете узе у своју кућу. Тек кад му се наврши 5 година
поче дете говорити, и прва му реч беше: мама! због чега и доби име Мамант. У школи
Мамант показа необичну бистрину; а пошто беше код куће васпитан у хришћанском
духу, то он не тајаше веру своју него је исповедаше пред својим врсницима
исмевајући идоле. У време цара Аврелијана би жестоко гоњење хришћана.
Незнабошци не штеђаху ни децу хришћанску. Маманту беше 15 година, када би
изведен пред цара. Рече му цар, да бар само устима се одрече Христа, на што му
Мамант одговори: „ни срцем ни устима не ћу се одрећи Бога и Цара мога Исуса
Христа." Цар нареди те га тукоше, свећама палише, и најзад вргоше у море. Но ангел
Божји спасе га, и одведе на гору високу, близу Кесарије. Ту је он живео у самоћи и
молитви. Од његове светости дивљи зверови су се питомили. Најзад и ту буде
пронађен од гонитеља и поново на муке стављен. Победивши и силу огња и дивљих
зверова Мамант свети би прободен трозубцем од некога жреца идолскога. И тако
предаде душу своју свету Богу, коме је веран остао у свима мукама. Од његових
моштију догодише се многа исцелења болних.


златар, па по Божјем Промислу а због своје велике добродетељи посвећен за
свештеника. Као младић једном хођаше св. Јован са неким старим монахом,
Јевсевијем, из Палестине. Наједанпут дође глас Јевсевију од некога невидљивога:
„авва, не ходи с десне стране великог Јована!" То глас Божји наговештаваше велику
службу, на коју Јован ускоро имаше бити позван. После блаженог Евтихија Јован би
изабран за патријарха Цариградског. Никако се не хте примити, но би застрашен од
неког небесног виђења, те се прими. До смрти своје беше велики испосник,
молитвеник и чудотворац. Упокојио се 595. год. По смрти нађено код њега као једина
му својина: једна дрвена кашика, једна ланена кошуља и једна стара одећа.
Знаменити су му списи о покајању и о исповедању.


Мојсејев при пребројавању народа Израиљског и помоћник Исуса Навина при подели
земље обећане на 12 колена. Верно чувао ковчег завета у Силому, и скончао мирно.


(Житија Светих за данас)
Мамант благочесни, у тамници рођен,
Од првога дана са Исусом срођен;
Отац му и мајка, Божји мученици,
Родише јединца у мрачној тамници.
И сиротан Мамант својих петнаест лета
Осамљен бејаше у тамници света,
Једина утеха и светлост једина
Сијаше му с лица Божијега Сина;
Задовољан тиме и богат од тога
Мамант прослављаше свога Христа Бога,
Прослављаше речју, прослављаше делом,
Молитвеном душом и невиним телом.
Пријатељство Бога њему беше драже
Од лажљивог света што мучи и лаже,
Спријатељен с Богом и пречистим Христом
Он се спријатељи и с природом чистом,
С пустињом и шумом, с дивљим зверовима,
Са дивокозама, с љутим лавовима.
И Господ обдари пријатеља Свога
Чудесним дарима од Духа Светога,
Те посрами Мамант своје гонитеље
И обрати Христу многе мучитеље.
Цар и царство беху противу дечака.
Ал' десница Божја држаше га јака,
Те отрпе муке, и прослави Спаса;
Цар с царством пропаде без трага и гласа,
А Мамант и сада са Христом царује,
С ангелима Божјим на небу ликује.
РАСУЂИВАЊЕ
Црква Православна из искуства зна безброј примера, где Бог Свемоћни пројављује
моћ Своју кроз малене и мртве твари, нарочито кроз оне, које служе као знамења
ваплоћења, живота и страдања Господа нашег Исуса Христа, као што су: крст, иконе
Богородице и светитеља, освештена вода, јелеј, миро, и др. Тако се догодило чудо од
иконе св. Богоматере 1748. год. у дому бојара Хитрова, у близини града Калуге, у
Русији. Две служавке бојареве претурајући једнога дана стареж на тавану дома нађу
једно савијено платно, на коме беше изображен диван лик женски. Светост и
побожност изражаваше тај лик. Једна од тих служавки беше скромна и озбиљна, а
друга сујетна и брбљива. Она прва посматрајући лик на платну назва га
„игуманијом"
. А Евдокија – тако се зваше она друга, сујетна и брбљива – не
признаваше то него се подругиваше својој смерној другарици. Па да би дала већу
силу својим дрским речима, она пљуну на слику. У том тренутку Евдокија падне на
земљу, сквржи се целим телом, ослепи и онеми, и почне бацати пену на уста. Те ноћи
јави се Богородица родитељима несретне девојке, исприча им шта се догодило с
њиховом ћерком, и рекне им још, да позову свештеника, те да се овај помоли пред
нађеним ликом и покропи девојку светом водицом, па ће оздравити. Када ово би
учињено, Евдокија оздрави, и од тог времена промени своју нарав и поста озбиљнија.
Тако се сазна да је то чудотворни лик св. Богородице. Икона буде пренета у једну
цркву у Калуги, где се и данас находи и чудодејствује.
СОЗЕРЦАЊЕ
Да созерцавам казну Божју над Давидом за прељубу и убиство (II Сам. 12), и то:


жене бити узете за друге људе;





БЕСЕДА
о Слову Божјем – Створитељу света
Оно бјеше у почетку у Бога. Све је
њиме постало (Јов. 1, 2–4)
О чудесном Слову Божјем, браћо, говори Јеванђелист, о Речи словесној, смисленој,
о Мудрости Божјој вечној, о Сину Божјем савечном. То чудесно Слово беше
једнобитно са Оцем и Духом Светим, а ипостасно различно и од Оца и од Духа, јер се
рађаше од Оца нерођеног. Беше, и јесте, и биће. Када Оно беше у Бога? У почетку,
вели Јеванђелист. Шта значи ова реч: у почетку: Значи исто што и прво, или најпре.
Најпре, дакле, Слово Божје беше у Бога, увек једнобитно са Оцем и ипостасно као
Син али још не и ваплоћено. По том се то Слово Божје ваплотило, и у телу јавило
роду људском. Док беше као неваплоћено Слово у Бога, све је њиме постало. Небо и
земља, и сав свет небески и сав свет земаљски – све је постало Њиме, тим Словом
Божјим, док Оно беше неваплоћено у Бога. Без Слова Божјег ништа није постало што
је постало. Оно беше живот и светлост, и светлост светљаше у тами, а тама га не
обузе. Пре свега смрт и грех представљају таму. Та тама не обузе Сина Божјег. Но и
сав створени свет је тама према Богу, али, у тој тами светли Слово Божје, Мудрост
Божја словесна, речита, величанствена. Свако би створење било тама, да из њега не
сија тајанствена светлост Сина Божијег, којим је све постало што је постало. Оно
беше у почетку у Бога. А по том шта је било с Њим? И Слово постаде тијело. Довде је
историја стварања света, одавде историја спасења рода људског. Но поставши телом
Слово Божје није се удаљило од Бога Оца и Духа Светога, јер је Тројица божанска
неразделна, него се само заогрнуло телом и душом људском, да би се у хладу тела
могло приближити људима – сунце над сунцима – и спасти људе.
О браћо моја, како је умилна и неисказано чудна тајна ваплоћења Божјег. Ако ту
тајну пригрлимо срцем, лакше ћемо јој се приближити умом.
О Господе Спаситељу благи, славо Оца и радости Духа Светога, помилуј нас и спаси.
Теби слава и хвала вавек. Амин.