



својих, Јоакима и Ане. Отац јој беше из племена Давидова, а матер од рода Аронова.
И тако она беше по оцу од рода царска, а по мајци од рода архијерејска, и тиме већ
предображаваше Онога, који ће се из ње родити, као Цара и Првосвештеника. Њени
родитељи беху већ остарели, а немаху деце. И зато беху постидни пред људима и
скрушени пред Богом. И у скрушености својој мољаху се Богу с плачем, да обрадује
старост њихову даровањем једнога чеда, као што је некад обрадовао старца Аврама
и старицу Сару даровавши им сина Исака. И Бог свемогући и свевидећи обрадова их
радошћу, која је превазилазила далеко сва њихова очекивања и све најлепше снове.
Јер им дарова не само ћерку но и Богомајку; озари их не само радошћу временом
него и вечном. Даде им Бог само једну ћерку, која им доцније роди само једног унука,
– али какву ћерку и каквог унука! Благодатна Марија, благословена међу женама,
храм Духа Светога. олтар Бога Живога, трапеза хлеба небеснога, кивот светиње
Божје, дрво најслађега плода, слава рода људског, похвала рода женског, источник
девства и чистоте – то беше Богом дарована ћерка Јоакима и Ане. Рођена у
Назарету, а после 3 године одведена у храм Јерусалимски, одакле се вратила опет у
Назарет, да ускоро чује благовест св. архангела Гаврила о рођењу Сина Божјег,
Спаситеља света, из њенога пречистога и девичанскога тела.


Калишта, западно од Струге, св. Богоматер показивала је своју силу и милост кроз
многобројна чудеса. Многи болесници били су исцељивани чудотворно, а разбојници
који су умишљали пљачкати или скрнавити манастир били су љуто кажњавани
невидљивом силом. У храму се налази и чудотворна икона св. Богородице, а у
близини две целебне воде: св. Петра и св. Ананије. Недалеко од главног храма
налази се параклис св. Атанасија у пештери.


знаменити манастир св. Богородице у Почајеву, где се св. Богоматер јавила прво
около 1340. год. једноме од двојице инока, који су се ту у једној пештери
подвизавали. Од тада то место постаде непресушним извором многобројних чудеса.
(Житија Светих за данас)
О многожељена и дугочекана,
Плачем од Господа Дево исплакана!
Телесни храм бићеш Духа Пресветога.
Мајком ћеш се звати Слова Превечнога.
Пламеном купином назвали су тебе,
Јер божански огањ примићеш у себе,
Горећеш од огња, но сагорет нећеш,
Носићеш плод златни, и свету донећеш.
Носилица Оног, који небо носи,
Коме цело небо похвалу узноси,
–
С тобом ће се збити чудо од чудеса,
Јер ћеш носит небо, шира од небеса!
Скупља си нам, Дево, од драгог камења,
Јер си људском роду источник спасења;
За то нек те слави васиона цела,
О пресвета Дево, о грлице бела!
Цар небесни жели у свет овај доћи,
О капијо красна, кроз тебе ће проћи,
Кад порастеш, Дево, родићеш нам Христа
Из твога ће тела Сунце да заблиста.
РАСУЂИВАЊЕ
Свети Дионисије Ареопагит описује безмерну радост, и блистање споља и изнутра, и
неописано неко благоухање, које он осети у присуству св. Богородице, када ју посети
у Јерусалиму. У своме одушевљењу он каже, да кад не би познавао јединога
истинога Бога, он би Њу, Свету Деву Марију, признао за Бога. Такав силан и
необичан утисак чинила је на људе света Дева још за време свога телесног живота на
земљи. Несравњиво већу силу и славу пак задобила је она после своје телесне
смрти, када је вољом Божјом узвишена над ангелским силама. Њена сила долази од
њене непрестане молитве Богу за верне, за све оне, који се њој за помоћ обраћају.
Св. Јован Новгородски, кад се с народом молио њој за помоћ против непријатељске
војске, познао је, да се и она у том часу са сузама молила Господу за њих. И
Новгород је био чудесно спасен. Како је била болећива према распетоме Сину своме,
тако је света Пречиста болећива и према свима невољницима, који се њој за помоћ
обраћају. Може се рећи, да је сва земља покривена чудесима њене милости. У
Београду и данас живи један кафеџија Ц. Ј, родом из села Лабуништа, иза Струге,
кога је мајка као слепа довела у манастир Калишки, где је после молитве
свештеникове над њим пред иконом св. Богородице, поново прогледао. Први инок у
Почајеву видео је пламени стуб од земље до неба, и у том пламеном стубу видео је
св. Богородицу. Она је стајала на једном камену, и на том месту, где је она онда
стајала, отворила се целебна вода, која и дан данас помаже многим болесницима.
СОЗЕРЦАЊЕ
Да созерцавам чудесни дар Божји Соломону (I Цар. 3), и то:





и зло;


БЕСЕДА
о једнодушности Сина и Оца
Син не може ништа чинити сам од
себе него што види да отац чини (Јов. 5, 19).
Како треба разумети речи ове, браћо? Да ли онако како су неки јеретици разумевали,
на име, да је Син мањи од Оца и немоћнији од Оца? Не, никако. Уста која тако
тумачише речи Господње, бешчешће говорише. Него ове речи треба разумети, како
су их разумели и Оци наши свети, на име: да је Син раван Оцу у свему, и да због
њихова равенства хотења и љубави и мудрости Син не може ништа чинити на супрот
вољи Очевој, ни љубави Очевој, ни мудрости Очевој. Тако ни Отац не може чинити
ништа на супрот Сина, нити Дух Свети на супрот Оца и Сина. Све што Отац хоће и
воли и мисли, то и Син и Дух Свети хоће и воли и мисли. Хармонија несравњива,
јединство неразделно, биће неисказано! Јасно је, дакле, да Син и не може и не хоће
чинити ништа сам од себе, на Своју руку, без хармоније и јединства са силом Очевом
и вољом Очевом. Да је ово тумачење тачно, сведочи сам Господ даљим Својим
речима: као што отац васкрсава мртве и оживљује, тако и син које хоће оживљује.
Видите ли равенство воље и силе? Оно што хоће Отац, хоће и Син; оно што може
Отац, може и Син. Да нико, дакле, не дели божанство, и не навлачи проклетство на
себе. Бог се не може разделити, и онај, ко покуша делити Божанство, и једно лице
умањавати а друго узвишавати, не може се спасти.
Пресвета Тројице, Боже наш, три по ипостаси а један по суштини, животе, светлости
и љубави, призри на нас и помилуј нас. Теби слава и хвала вавек. Амин.