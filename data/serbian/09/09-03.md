



хришћанин. „Тело његово беше умртвљено, дух смирен, завист искорењена, гнев
укроћен, леност прогнана; ... имаше љубав к свима, мир са свима; благоразумност
посред свију, ревност према слави Божјој, јавну свима"
. Није чудо што човек с
таквим врлинама би постављен за епископа. Антим свети епископствоваше у
Никомидији у време љутог гоњења хришћана под опаким царевима Диоклецијаном и
Максимијаном. Нарочито у Никомидији проливаше се крв хришћанска потоцима.
Једне године о Рождеству Христовом би сажежено у једном храму 20.000 мученика
(в. 28. децем.) То се деси у време Антимова архијерејства. Но гоњење се с тим не
оконча, него се продужи, и многи хришћани беху бачени у тамницу и чувани ту за
муке и смрт. Св. Антим се удаљи у једно село, Оману, не да би утекао од смрти него
да би отуда могао храбрити паству своју у подвигу мучеништва, да нико од страха не
отпадне. Једно његово писмо хришћанима у тамници би ухваћено и предато цару
Максимијану. Цар посла 20 војника да нађу и доведу Антима. Седи и прозорљиви
старац изађе у сусрет војницима, уведе их у дом и угости, па тек онда рече, да је он
Антим, кога они траже. Удивљени војници добротом Антимовом предлагаху му да се
скрије, а они ће рећи цару, да га нису могли наћи. Али Антим одговори, да он не сме
дозволити, да се лажју преступа заповест Божја и његов живот спасава, него пође са
војницима. Уз пут сви војници повероваше Христа и бише крштени од Антима.
Изведен пред цара Антим би дуго и љуто мучен, и најзад секиром посечен. Прослави
Господа и упокоји се у Господу почетком IV столећа.


после смрти св. Антима. Цело јој тело мучитељи покрише ранама, но она оста верна
Христу. Бог је очува у огњу и пред зверовима неповређену, што видевши мучитељ
њен, Александар, покаја се и прими веру Христову. Василиса изађе у поље, паде на
колена, да се Богу моли и благодари за претрпљене муке, и у том предаде дух свој
Богу, око 309. год.


служио најпре као секретар при краљу Душану. Архиепископом постао 1339. год, а


српске, законовъ церковныхъ великое утвержденіе. Упокојио се 3. септ. 1349. год.
Мошти му у Пећи.


игуман Јевтимијеве Лавре, која се налази на 6 миља далеко од Јерусалима идући ка
Јерихону. Он је био у свему ученик св. Јевтимија, и под духовним руководством
овога управљао је манастиром до своје деведесете године. Угоди Богу животом
својим и упокоји се половином V века а у време јерусалимског патријарха
Анастасија.
(Житија Светих за данас)
Антим свети своје стадо храбри:
– Чеда моја, чеда возљубљена,
Носиоци Христовога ига,
Сад је време великог подвига;
О војници Христа Распетога
И од смрти славно Васкрслога,
Сад је време љутога гоњења,
Сад је време борбе и трпљења.
За јунаке спремљена кошија,
Сјај венаца над вама се сија,
Не бојте се мрачних главосека,
Сила људска не траје до века,
Сила Божја ва век века стоји,
Сузе ваше биће убрисане
Благо оном ко' се Бога боји!
На небеси, ангелским рукама;
Ране ваше биће залечене
На небеси, рајским мелемима;
У живот ће смрт се превратити,
Понижене венцем увенчати,
Кратке муке а вечита блага –
Не бојте се, чеда моја драга!
РАСУЂИВАЊЕ
Онај ко хоће да се спасава мора неминовно бити послушан духовном началству. Без
те послушности човек може и поред најбоље жеље за спасењем да оде у пропаст.
Велики светитељи, који су прописали послушност као услов спасења сами су
испунили послушност до савршенства. Када св. Симеон изабра свој подвиг на стубу,
то као новина изненади све подвижнике. Па не знајући, да ли је овај начин подвига од
Духа Божјег или од духа гордости, послаше пустињски оци и духовници људе да се
увере о томе; па шаљући их рекоше им, да Симеону у њихово име заповеде, да сиђе
са стуба. Ако ли он не хтеде да сиђе, значи, да је његово узвишење на стуб од духа
гордости; ако ли заповест послуша и хтедне да сиђе, нека га онда оставе где је, јер
готовошћу да послуша показаће, да је његов подвиг од Духа Светога. Када
посланици дођоше и рекоше св. Симеону, да сабор светих отаца пустињских
заповеда њему, да сиђе са стуба, Симеон се одмах поче спуштати низ лествицу.
Видећи то посланици обрадовани викнуше му: „не силази, свети оче, но остани где
си; сад видимо да је подвиг твој од Бога"
.
СОЗЕРЦАЊЕ
Да созерцавам казну Божју над Давидом за грехе (II Сам. 13), и то:








БЕСЕДА
о Слову Божјем јављеном у телу
И Слово постаде тијело (Јов. 1, 14).
Ево једнога новога почетка, браћо, благословенога и спасоноснога за нас. То је
почетак спасења нашега. Адам беше у телу, када паде под власт греха и смрти. Сада
се Створитељ Адамов јавља у телу, да избави и Адама и потомство Адамово од
власти греха и смрти. Син Божји, Слово, Мудрост, Светлост и Живот – сиђе међу
људе, у човечјем телу и са човечјом душом; ваплоти се не делећи се од Свог
Божанства; сиђе не одвајајући се од Свога Оца. Задржавајући све оно што је од
вечности и у вечности имао и био, Он само прими нешто ново, на име човечју
природу. Његова вечна својства ваплоћењем нису се смањила, нити се Његов однос
према Оцу и Духу променио. Гле, отац и на Јордану и на Тавору сведочи: ово је Син
мој возљубљени! Не каже: ово је био Син мој, него, ово је Син мој. А Дух је Свети био
с Њим при зачећу Његовом телесном, и у све дане до краја службе Његове на
земљи. Божанска и човечанска природа у Њему беху уједињене, али не смешане.
Како? О томе не питај ти, који не умеш да објасниш себи ни себе самога, и не знаш
рећи: како су душа и тело у теби уједињени. Знај само, да је Бог дошао земљи у
походе, и донео људима неисказано богате дарове, дарове царске, нетрулежне,
непролазне, неоцењиве, незамењиве. Знај то и нека ти срце игра од радости. И труди
се да опереш руке, да очистиш сва чула, да омијеш душу, да убелиш срце, да
управиш ум, те да прихватиш царске дарове. Јер нечистоме они се не дају.
О Господе Исусе Христе, помози нам очистити се и опрати крвљу Твојом и Духом
Твојим, да би се удостојили Твојих царских дарова. Теби слава и хвала вавек. Амин.