



Еуфрата око 377. године, од родитеља племенитих и знаменитих. Јединац син, рођен
по молитви своје мајке Дионисије, која имаде небеско неко виђење о рођењу
Јефтимијевом. Од младости подвизавао се, најпре у близини свога града, а потом,
пошто посети Јерусалим у двадесет деветој години живота, у пустињи између
Јерусалима и Јерихона, назватој Фаре. Испуњавао је све дане и ноћи молитвом,
унутрашњим богомислијем, созерцањем и трудом телесним. Око њега се сабраше
многи ученици, од којих су неки славни светитељи, као: Кириак Отшелник, Сава
Освећени, Теоктист и други. По Божијем дару био је велики чудотворац: изгонио
демоне, лечио тешке болести, извео воду у пустињу, умножио хлеб, прорицао.
Монахе је учио трудољубљу говорећи: "Ако ви без свога труда једете хлеб, значи ви
једете туђи труд"
. Кад су нека млађа братија хтела постити више од других, он им то
забрани и нареди да долазе за општу трпезу, да се не би погордили од свог сувишног
поста. Још је говорио да није добро за монаха да прелази с места на место, јер, вели:
"Дрво које се често пресађује, не доноси плода"
. Ко год жели да чини добро, може га
чинити на оном месту где је. О љубави је говорио: "Што је со хлебу, то је љубав
осталим врлинама"
. Прве недеље Часног Поста он се удаљавао у пустињу и тамо
остајао у молчанију и богомислију до пред Васкрс. За његова живота створи се у
близини његове пећине огромна лавра која је после вековима била препуна монаха
као кошница пчела. Последња му је заповест била, да се у манастиру држи
гостољубље, и да капија манастира никад не буде затворена. Упокојио се у деведесет
седмој години живота. На погребу му је био и патријарх јерусалимски Анастасије.
Цео дан патријарх је чекао, док је огромна маса народа целивала светитеља, и тек
увече успе да доврше опело. Седмога дана по смрти јави се Јевтимије своме ученику
Доментијану, сав светао и радостан. Преподобни Јевтимије у истини био је прави син
светлости. Упокојио се 473. године.


који се помињу у историји. Називају се Скитима, и ученицима светог апостола
Андреје. Пострадали за веру од својих незнабожачких суседа с десне стране Дунава,
близу Варне. Везани на леду, они се замрзоше, и упокојише у Господу.
(Житија Светих за данас)
Око што све види, ухо што све чује,
С путницима свима и свуда путује;
Не мењајућ места на сваком је месту.
Где c' врлина меси, Он /е квасац тесту,
Где се светлост иште, Он сам себе даје,
Где се помоћ виче, Он не изостаје.
Тихо и нечујно ал' увек у време
Он стигне да пожње, и да баци семе.
Стигне да накара, стигне да награди,
Младог да остари, старог да подмлади,
Да оплеви, скреше, и поглади воће —
Свуд стигне где хоће, свуд стигне кад хоће
Где год самац мисли, гле, Он ослушкује,
Где двојица зборе, Он ко трећи чује,
Ткаља где тка платно, Он joj конце броји,
Васионско ткиво у памети кроји.
O ко ћe му знати стопе и кораке?
Ко му пребројати путе и конаке?
Вечан и бесмртан, тројичан и један,
У беспутној мрежи васионског ткива
Невидљив и видан ма од куда гледан
Он путе просеца и правце открива.
У беспутној мрежи Он све стазе гледа,
И ниједном мраву залутати не да.
Мислима o Њему Јевтимије свети
Осамдесет лета на земљи посвети.
РАСУЂИВАЊЕ
Светитељи цркве колико су били милосрдни и снисходљиви према слабостима
људским. толико су били до ужаса непопустљиви и непреклониви у погледу
исповедања правих догмата вере. Тако је св. Николај Мирликијски ударио руком
Арија на Првом сабору. Св. Антоније оставио је своју пустињу и дошао у
Александрију, да јавно изобличи Арија. Св. Јевтимије будући много притешњаван од
царице Евдокије и лажног патријарха Теодосија, и не могући се више борити
разлогом, напусти манастир и скрије се у пустињи; његовом примеру последују сви
знатнији монаси, У пустињи остане Јевтимије све док лажни патријарх не би збачен и
Православље се не утврди. А када у Јерусалиму иђаше највећа агитација у име цара
против IV сабора, што би у Халкидону, и када сав народ беше застрашен од јеретика.
тада св, Теодосије Велики, већ оптерећен старошћу, као неустрашиви војник Христов
дође у Јерусалим, уђе у велику цркву, успе се на степенице и махнув руком на
народ. рече: "Ако неко не поштује четири Васељенска сабора као и четири
Јеванђеља, нека буде проклет!" (До тога времена беху држана само четири сабора
Васељенска). Сви слушаоци беху ужаснути од оних речи; и нико од јеретика не
смеде ништа против рећи.
СОЗЕРЦАЊЕ
Да созерцавам Господа Исуса као светлост и то:








БЕСЕДА
о јединој светлости у тами
Ја сам светлост свијету (Јов. 8, 12)
Откако је света и времена нико од рођених није се усудио изрећи ове речи. Било је и
има људи, који говоре: ја доносим светлост!, али никад нико није се осмелио рећи: ја
сам светлост! Једини је Господ Исус могао изрећи те речи смело и уверено. Његов
кратки живот на земљи и Његова дуга историја од близу 2000 година потпуно су
оправдали ове речи. Он је светлост истине, правде и живота.
Он је светлост истине, јер је јавио Собом истину о правој природи Бога. и о правој
природи човека, и о односу човека према човеку, и о односу човека према Богу, и о
односу Бога према човеку. Небо и земља проћи ће, а Његове речи неће проћи, јер и
небо и земља постали су Његовом речју, а Његова реч је од Њега и са Њим заувек, и
неће проћи.
Он је светлост правде, јер је показао јачину правде и немоћ неправде. Он је то јавио у
јаркој светлости оним што је рекао, оним што је учинио, и оним што је доживео и
преживео међу неправедницима. То је Он јавио и кроз цркву Своју у току
досадашњих 20 столећа, кроз безбројне светитеље правде и мученике за правду.
Правда је од Бога и на дугој линији историје она никад не може бити побеђена,;
неправда је од немоћних бића; она брзо истрчи са својим тријумфалним барјаком на
бедем, али се исто тако брзо и сруши у гроб.
Он је светлост живота. Његове речи осветљују живот; Његова дела осветљују живот;
Његова победа осветљује живот; нарочито Његово васкрсење, као најсјајније сунце,
јарком светлошћу осветљује живот, и разгони смрт као слабу сенку.
О Господе Исусе, светлости најсветлија, Сунце истине, Сунце правде, и Сунце
живота, обасјај нас грешне и недостојне! Теби слава и хвала вавек. Амин.