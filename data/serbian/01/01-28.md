



цара Константина Великог. Своју рану младост провео доста бурно, но наједном
наста прелом у души његовој и он почне сав пламтети љубављу према Господу
Исусу. Био је ученик светог Јакова Нисибијског (13. јануар). Од велике Божје
благодати лила се мудрост с језика његовог као медени поток, а из очију су му
непрестано текле сузе. Трудољубив као пчела Јефрем је непрестано или писао
књиге, или усмено поучавао монахе у манастиру и народ у граду Едеси, или пак сам
се предавао молитви и размишљању. Многобројне су његове књиге, прекрасне су
његове молитве. Најпознатија му је она молитва уз Часни пост: Господи и Владико
живота мојего: Кад су га хтели силом узети за епископа, он се направи луд и почне
јурити кроз град Едесу вукући за собом хаљину своју. Видевши то људи, оставе га на
миру. Био је савременик и пријатељ светог Василија Великог. Свети Јефрем је
углавном апостол покајања. Његови списи и дан-данас мекшају многа срца отврдла
од греха, и враћају их Христу. Упокојио се у дубокој старости 378. године.


манастиру Мар-Матејском, у близини Ниниве. Када се прочу због светости живота и
многих чудеса, он би изабран за епископа нинивског и приморан да се прими тога
чина. Но само после пет месеци он остави епископство и тајом се удаљи у пустињски
манастир Раббан-Шабур. Саставио је много дела, од којих је до нас дошло око
стотину беседа о духовном животу и подвижништву, писаних углавном по
сопственим доживљајима. Несравњив као психолог и руководитељ у духовном
животу. Чак и такви светитељи, као што је био свети Симеон Дивногорац, тражили су
од њега савет. Упокојио се у дубокој старости концем VII века.


његовом келијом осване леш некога богаташа, кога разбојници беху убили и
опљачкали. Када Паладија потерају на суд, он, да би се спасао беде, помоли се Богу
и молитвом васкрсе мртваца. Упокојио се у IV веку.


моштију светог Николаја у Бари 9. маја.
(Житија Светих за данас)
У Јефрема срце гори
Од љубави према Христу,
A Јефремов језик збори
Јеванђелску мудрост чисту.
Јефрем пчела медоносна,
Јефрем киша плодоносна!
Покајањем Јефрем дише,
Покајање ллачем јавља,
"Покајте се!" Јефрем пише
"Покајнике Бог прославља!"
Дивни вођа и учитељ,
И животом и књигама,
Јефрем — тужним утешитељ
A бич страшни безбригама,
Према другим мед милости,
Према себи мач строгости.
Јефремом се Црква дичи,
Ангели га братом зову,
To Јефрему и приличи,
Умилноме богослову.
Црква слави свог Сирина,
Прослављача Божјег Сина.
Јефрем пчела медоносна,
Јефрем киша плодоносна,
Молитвеник даноноћни,
Јефрем монах многомоћни!
Према себи мач строгости,
Према другим мед милости!
Црква слави свог Сирина,
Прослављача Божјег Cинa.
РАСУЂИВАЊЕ
Одсуство зависти код светитеља јесте једнака поражавајућа и дивна појава. Не само
да светитељи нису дозвољавали да завист заплени њихово срце, него су се свим
силама трудили да другове своје узвисе а себе умање. Када је једном св. Иларион
Палестински посетио св. Адтонија у Мисиру, св. Антоније узвикне: "Добро дошао,
Даницо звездо јутарња!" На што св. Иларион одговори: "здраво да си и ти, светли
стубе, што подржаваш васиону!" Кад су св. Макарија хвалили као монаха, одговори
светитељ: "Опростите, братије, ја нисам мрнах, али сам видео монахе!" Кад су неки
говорили св. Сисоју да је он достигао св. Антонија у савршенству, одговори Сисој:
"Кад бих ја имао само једну мисао Антонијеву, ја бих био сав као огањ!"
СОЗЕРЦАЊЕ
Да созерцавам Господа Исуса као слугу и то:








БЕСЕДА
о Човеку кога нико не зна
Ко си ти? И рече им Исус: почетак (Јов. 8, 25)
Господ Исус је почетак стварања, почетак обнављања, почетак спасавања, почетак
васкрсења и славе бесмртне.
Где год се неко зло у свету жели искоренити, Он је почетак. Без Њега се не може.
Где год се неко добро у свету жели назидати, Он је почетак. Без Њега се не може.
Жели ли се искоренити неслога излоба у породици, у селу, у граду, у васцелом
свету, без Њега се не може. С Њим се мора почети. Жели ли се унети добра воља,
мир, љубав и слога у породици, у селу, у граду, у народу, у васцелом свету, без Њега
се не може. Он је почетак.
Зашто се без Христа не може зло искоренити, нити добро насадити? Зато што је
свако зло од греха, а грехе једини Он може опраштати. Када Он, и само Он, опрости
грех, онда је грех ишчупан из корена. А никакво добро не може се без Њега насадити
зато што је у Њега сва ризница добра, све семе добра. Једини је Он сејач добра по
њиви света.
Апостол Павле, који је све ово појмио боље од нас, вели:
Све могу у Исусу Христу који ми моћ даје (Филиб. 4, 13). а без Исуса Христа ко
може почети лечити себе од зла, лечити друге од зла, и усађивати добро у себе, и
усађивати добро у друге? Нико, ваистину нико.
Зато, браћо, ако смо решени зло искорењивати у себи и у другима, и место зла добро
усађивати у себе и у друге, почнимо с почеtком, то јест почнимо са победитељем зла
и сејачем добра — са Господом Исусом Христом.
О Господе Исусе Христе, буди нам Ти почетак у свакој борби против зла, и у сваком
добром делу. Теби слава и хвала вавек. Амин.