



хришћана, свештеника, инока и инокиња, грађана, жена и деце. Беше Арета
градоуправитељ у граду Неграну у земљи Омиритској (јужна Арабија), и беше му 95
година када пострада. Омиритском земљом владаше тада неки Јеврејин Дунаан,
опаки гонитељ хришћана. Решен да истреби потпуно хришћане из своје земље он
опколи хришћански град Негран, и најпре поручи грађанима, да ако се не одрекну
Христа, он ће их све смрћу уморити. Грађани затворише капије, те Дунаан дуго и
безуспешно нападаше на зидине градске. Тада се безакони кнез закле грађанима, да
им ништа неће учинити, само нека му отворе капије градске, да уђе и узме данак,
који му они дугују, па ће се по том одмах удаљити. Хришћани повероваше, и
отворише капије. Тада кривоклети Јеврејин позва к себи старца Арету са свима
клирицима и другим угледним грађанима, и све их посече мачем. И учини потом
страховити покољ по граду. Чувши за ово Византијски цар Јустин врло се ожалости и
написа писмо Етиопском цару Елезвоју, да иде на Дунаана с војском и освети невину
крв хришћанску. Елезвој послуша Јустина, удари с војском на кнеза Омиритског,
победи га, сву му војску погуби а њега мачем посече. За кнеза Омиритског, по
Божјем откровењу, би постављен неки побожни човек Аврамије, а за архиепископа
Омиритског, опет по Божјем откровењу св. Григорије (в. 19. децембар). У Неграну
хришћани обновише храм св. Тројици, који Дунаан беше сагорео, и подигоше храм
св. муч. Арети и осталим мученицима Негранским. Пострадаше и венац мученички од
Господа примише 523. год.


благочестиви цар диже војску против кнеза Дунаана, опаког мучитеља хришћана у
земљи Омиритској. Но у почетку рата немаше успеха, и многа његова војска пропаде
у безводној пустињи. Тада он горко плакаше пред Богом, и обећа замонашити се, ако
му Бог помогне победити крвника хришћанског. Победивши Дунаана Елезвој се
врати у Етиопију, и одмах напусти царски двор и ступи у манастир, у коме се строго
подвизаваше као истинити монах пуних 15 година. Бог му дарова благодат
чудотворства пре и после смрти. Упокоји се 555. год.

## Животи Светих



### 3. „Свих жалосних радост." Тако се назива једна чудотворна икона Пресвете


Богородице. Празнује се нарочито поводом чудесног исцелења Ефимије, сестре
патријарха Јоакима, 1688. год. у Москви. Имала Ефимија тешку рану на боку, па
како је лекари безуспешно лечише, она с плачем припадне молити се Пресветој
Богородици. И чу глас: „Ефимија, иди у храм Преображења Сина мога; тамо је икона
„Свих жалосних радост": нека се помоли свештеник пред том иконом, и
оздравићеш"
. Ефимија учини тако, и одмах поста потпуно здрава.


(Житија Светих за данас)
О Пресвета Божја Мати,
жалосних радости,
И грешнима нама даруј
од твоје милости.
На престолу вечног царства
ти Сина имадеш,
И све наше муке видиш,
све их редом знадеш.
Ти си увек Христа Бога
за верне молила,
Премноги си бол и муку
скорбним утолила.
Но не престај, Света Дево,
до краја времена,
Молити се за спасење
нашега племена.
Славнијом те Бог учини
и од Серафима,
О похитај, о помози
свима жалоснима!
РАСУЂИВАЊЕ
Кад свештено лице чини безакоње, много га тежа казна постиже, него кад такво исто
безакоње чини обичан световњак, који је мање посвећен у тајне воље Божје. Св.
Арета беше монах у Печерском манастиру, и беше среброљубив веома. У његовој
келији стајаше нагомилано благо, од кога он никоме ниједне лепте не даваше. Но
разболе се једном тешко претешко, и виде као на јави, како ђаволи отимају душу
његову од ангела вичући „наш је, наш је!" и наводећи за доказ тога Аретово
среброљубље и тврдичлук. Повративши се од болести Арета поправи живот свој, и од
тада рачунаше све земно благо у ништа. И човекољубиви Бог опрости му, и доцније
даде му благодат велику. — Неки опет монах из манастира, у коме се представи
блажени цар Елезвој, привиче често ићи у крчму, тамо опијати се, па чак и са женама
безчинства творити. Једнога дана враћајући се из крчме нападе на њ страшно велика
змија, и гоњаше га узастопце. У великој муци и тескоби повика монах: „тако ти
светога и праведнога Елезвоја, одступи од мене!" И змија се наједанпут заустави. И
чу монах као човечји глас од стране змије: „ангел Божји нареди ми, да те поједем
због нечистоте и скверне твоје, јер си се заветовао служити Господу у чистоти, а сад
прљаш тело своје и гневиш Духа Светога"
. И закле се монах, да више никад грешити
неће, врати се у манастир, и до смрти више не погреши. Тако Бог и покара и
помилова молитвама св. цара Елезвоја.
СОЗЕРЦАЊЕ
Да созерцавам чудесну посету ангела Божјега Корнилију капетану (Дела Ап. 10), и
то:








спасења.
БЕСЕДА
о јавном доласку Бога.
Бог ће јавно доћи и неће прећутати (Пс. 49, 3).
Другчије је звање војводе од звања судије. Војвода се пред непријатељем не
објављује одмах, него оставља непријатељу, да суди о њему како хоће; јер војводи је
главно да победи. Судија се пак одмах јавља онима којима има да суди. Другчије је и
звање учитеља од звања судије. Учитељу је главно да научи васпитанике своје; зато
се он често пута спушта на ступањ васпитаника својих, и говори им као друг њихов.
Судија пак од почетка па до краја мора бити јављен суђенима као судија, и ништа
друго. Другчије је и звање лекара од звања судије: и разлика се у та два звања тако
дâ уочити као и у прва два случаја. Бог се, браћо, јавио свету у телу човечјем: јавио
се као војвода, као учитељ, као лекар. Но није се још јавио као судија. У првом
случају Он је прећутао да изрекне јавно Своје највише достојанство, него је оставио
непријатељима, васпитаницима и болесницима да суде о Њему како знају. Ко је имао
здраво суђење, тај је могао познати Га као Бога, скривеног у телу, и по речима, и по
делима, и по човекољубљу, и по знацима небеским при Његовом рођењу, при
распећу, при васкрсењу и вазнесењу. Коме је пак ум био помрачен каквом злобном
страшћу, тај Га није могао познати нити за Бога признати. Али када буде Он дошао
као Судија, тада Га нико више неће питати ни јеси ли Ти? ни ко си Ти? него ће сви у
тренутку знати, да је то заиста Он. Ангели ће пред Њим трубити: на небесима ће
блистати крст Његов, испред Њега ће се огањ разгорети, и око Њега бура велика
видеће се. Тада ће и веран и неверан, и праведан и неправедан, погледати и познати
— Судију. Тада ће се радовати само они, који су Га пре познали као Бога, у пећини, и
на крсту. Они ће се ваистину радовати, јер ће у Судији познати Онога, с којим су
војевали, од кога су се научили, и којим су се излечили.
О Спаситељу преславни, помилуј нас и исправи нас пре другог доласка Твога. Теби
слава и хвала вавек. Амин.