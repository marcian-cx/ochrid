



родитеља наследише веру истиниту и велико материјално богатство. Ревнујући за
веру с великом љубављу раздадоше сиромасима богатство своје. И за то што беху
милостиве руке и њих рука Божја покриваше од свакога злоумишљаја људског или
демонског. Милостиве руке Зиновијеве, које сиромаху дариваху, беху од Бога
обдарене даром чудотворства, тако да Зиновије исцељиваше болеснике од сваке
болести само додиром руку. И би Зиновије постављен за епископа Егејског. У време
гоњења судија Лисије ухвати га и рече му: „предлажем ти двоје — живот и смрт;
живот ако се поклониш боговима, смрт ако се не поклониш"
. Одговори Зиновије
свети: „живот без Христа није живот но смрт, а смрт Христа ради није смрт но живот"
.
Када Зиновије би стављен на љуте муке, јави се судији сестра мученикова и рече: „ту
чашу страдања и ја хоћу да испијем, и венцем тим да се венчам"
. После мука у огњу
и у кипећој смоли бише обоје мачем посечени око 285. год. И тако се овај брат и
сестра преселише у царство бесмртно Христа Цара.


јавио васкрсли Господ на путу за Емаус. Терције је написао посланицу Павлову
Римљанима (Рим. 16, 22), и скончао мучени и као епископ Иконијски, после
апостола Сосипатра (в. 10. нов.). Св. Марко (или Јован, в. Дела Ап. 12, 12), син
благочестиве Марије, чији дом беше уточиште апостолима и првим хришћанима у
прво време, и рођак Варнавин. Био епископ у Самаријском граду Аполонијади. Јуст
син Јосифа Обручника. Заједно са Матијом биран коцком на место Јуде издајника, но
остане неизабран. Као епископ пострадао за Јеванђеље у Елевтеропољу. Св. Артем
био епископ у Листри Ликаонској, и мирно скончао.


ратовао бранећи веру своју и народ свој. Ратовао је против Михаила Палеолога зато
што је овај био примио унију и присиљавао све народе Балканске и монахе Атонске
да и они признаду папу. Ратовао против Шишмана цара Бугарског и Ногаја цара
Татарског, да би земље своје одбранио. Сви ратови његови били су успешни, јер се
непрестано Богу молио и у Бога уздао. Сазидао преко 40 цркава. Осим оних у својој
земљи, као: Трескавац, Грачаница, св. Ђорђе у Нагоричу, св. Богородица у Скопљу,
Бањска и т.д. он је зидар цркве и ван своје земље, у Солуну, Софији, Цариграду,
Јерусалиму, у Св. Гори. Упокојио се у Господу 29. октобра 1320. год. Тело његово
показало се ускоро нетљеним и чудотворним. Као такво оно и данас почива у Софији
у цркви „Светога Краља"
.
(Житија Светих за данас)
Светитељ Божији Милутин витешки
Задатак имаше велики и тешки,
Да одбрани веру од злих расколника,
И народ од многих љутих насилника.
Бич Палеологу и бич Латинима
Милутин ликова над свим невернима.
Највеће му благо — православна вера,
К'о Јустинијану, круни од бисера!
И к'о Јустинијан многе цркве диже,
Славу славном Христу по свету уздиже.
Пословима царским царски управљаше,
Ал' од Бога Христа ум не растављаше;
Зато срца беше чиста и незлобна.
У вртлогу света — ума преподобна.
Бог што срце гледа и по срцу суди
Милутину краљу бесмртност досуди,
Бесмртност му душе и нетљеност тела,
И гле, краља светог имамо свецела!
О чудесни краљу, без страха од људи,
Пред Господом живим заступник нам буди,
Греховне немани да се опростимо,
И небеско царство с тобом наследимо.
РАСУЂИВАЊЕ
Велики син православне цркве краљ Милутин спасао је Балкан од унијаћења. У
тренутку када је византијском цару ослабила савест, овај витешки и богоносни краљ
словенски устао је одлучно и с Божјом помоћи спасао Православље не само у својој
земљи него у свима земљама Балканским. Ко изближе испита живот светога краља
Милутина, разумеће, зашто је Бог њему давао успех за успехом кроз цео живот и у
свима пословима. Када је Милутин ступио на престо, одмах се заветовао Богу
саградити онолико цркава колико година буде краљевао. 42 године краљевао је и 42
цркве сазидао. При неким црквама, као у Солуну и Цариграду, зидао је и болнице за
сиромашне људе, где би сиромаси добијали све бесплатно. Осим тога он је особито
волео да своје огромно богатство расточава на сиротињу. Често пута овај моћни и
богати краљ ноћу се преоблачио у одело бедника, и са двојицом тројицом слугу
својих ходио је по народу, распитивао о недаћама људи, и обилато помагао бедне
људе. Усред свога великог богатства он је живео сасвим скромно и патријархално,
мада се није такав показивао пред странцима. На скроман живот он је навикао био
још у кући оца свога, краља Уроша. Прича се, како је цар Михаил Палеолог послао
своју ћерку Ану са једним изасланством на двор краља Уроша, нудећи ћерку своју
Милутину, само да би тако придобио српског краља за унију с Римом. А краљ Урош
видећи безумну раскош византијску на принцези и њеним пратиоцима рече: „шта је
то и на што то? Ми нисмо навикли на такав живот." И показа руком на једну српску
принцезу с преслицом у руци: „ево, рече, у каквом оделу ми узимамо снахе своје!"
СОЗЕРЦАЊЕ
Да созерцавам чудесно исцелење хроморођеног човека (Дела Ап. 14), и то:








БЕСЕДА
о жељи за Богом — јединој жељи праведника
Шта бих имао на небу? И на земљи
шта бих захтео осим тебе (Пс. 72, 25)?
И на небу и на земљи једно је врховно благо за душу пробуђеног човека. То благо
јесте Бог. Безброј блага има на небу, но Цар небеса је благо највеће. Безброј блага
има на земљи, но Творац свих тих блага несравњив је. Зато се душа пробуђеног
човека и пита: шта бих имао, или шта бих хтео и на небу и на земљи осим Тебе?
Треба ли река ономе ко је доведен на извор да пије? И обзире ли се за чобанском
вечером онај, ко је сео за царску трпезу? Бог је довољан сам по себи, да утоли сву
глад и жеђ човекову. Божја су небеса и Божја је земља. Господар свих блага највеће
је благо; Творац свих сласти највећа је сласт; Носилац све мудрости највећа је
мудрост; Извор све силе и милости највећа је сила и милост; Создатељ свеколике
красоте на небу и на земљи највећа је красота. Никакво благо не може човеку на
срце доћи ни на јави ни у сну, какво не би било у Богу, и то у највишем степену. Зато,
браћо моја, иштимо Бога, да би добили све; тражимо Бога, да би нашли све; богатимо
се Богом, да би били богати свим.
Господе Боже наш, приближи нам се кад Те душа наша иште. Теби слава и хвала
вавек. Амин.