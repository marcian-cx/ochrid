



беху из Пергама, где најзад и пострадаше за веру Христову од опаког намесника
Валерија, а у време царовања Декијева. Веза их Валерије за коње и отера у Сард, где
их баци на љуте муке, но ангел Божји јави им се, исцели их од рана и укрепи. Слуга
Карпов Агатодор следоваше с великом жалошћу своме господару, док и њега не
узеше на мучење. По том их Валерије понова веза за коње и из Сарда довуче у
Пергам. Када Карпа светог везаше за дрво и толико шибаше, да му све тело у ране
претворише и крв његова потоком земљу напоји, насмеја се св. Карп усред тих
страшних мука. Када га питаху, зашто се смеје, одговори св. мученик, да виде небеса
отворена и Господа где седи на престолу, са херувимима и серафимима унаоколо.
Приликом мучења Папиле, овај св. мученик молитвом исцели једног човека, слепог у
једно око. И многи видевши вероваше у Христа Господа. Вргнути пред зверове
мученици осташе неповређени. Када их бацише у пећ огњену, то виде Агатоника,
сестра Папилина, па и она ускочи у огањ. Но огањ их не опали. Најзад их све мачем
посекоше, 251. год. И тако после добрих подвига примише венац славе у царству
Христовом.


проповеђу Јеванђеља обрати у веру Христову многе незнабожне Персијанце и
Јелине. Пострада за време персијског цара Издегарда, сина Гороранова, око 412.
год. Када би бачен у тамницу неко од велможа царских заступи се за њега код цара.
Цар га пусти но с тим, да ћути и више не говори људима о Христу. На то одговори
Венијамин: „то никако не могу напустити. Јер великим мукама биће предан онај, ко
скрива дати му талант"
. Па продужи ширити веру Христову. Цар нареди те му
ударише трње под нокте, и мучаху га дотле док не предаде дух свој Богу.


сиромашних сеоских родитеља, који имаху још три кћери. Св. Злата беше кротка и
побожна девојка, мудра мудрошћу Христовом и златна не само по имену него и по
срцу богобојажљивом. Када Злата једном изађе на воду, ухватише је неки
бесрамници Турци и одвукоше у своју кућу. Када јој један од њих нуђаше да се
потурчи и да му буде жена, неустрашиво одговори Злата: „ја у Христа верујем, и
Њега јединога знам као Женика свога; Њега се нећу одрећи никада, макар ме ви и на
хиљаде мука метнули и на комаде исекли"
. Тада јој дођоше родитељи њени са
сестрама. И рекоше јој родитељи: „кћери наша, смилуј се себи и нама, родитељима
својим и сестрама, одреци се Христа привидно, да будеш срећна и ти и ми, а Христос
је милостив, опростиће ти грех, учињен у нужди живота"
. И плакаху горко родитељи
бедни и сестре и рођаци. Но витешка душа св. Злате не даде се победити ђаволским
замкама. Она одговори родитељима својим: „кад ме ви саветујете да се одрекнем
Христа, истинитог Бога, нисте више родитељи моји ни сестре моје; имам оца Господа
Исуса Христа, и мајку Богородицу, и браћу и сестре — светитеље и светитељке"
. Тада
је Турци бацише у тамницу, где лежаше три месеца; и извођаху је сваки дан и
шибаху док крв њена не затопи земљу. Најзад је обесише стрмоглав и подложише
ватру, да би се од дима угушила. Но Господ беше са Златом и даваше јој силу у
страдању. На послетку је обесише о дрво и исекоше сву на мале комаде. И тако ова
мужествена девица предаде дух свој Богу и пресели се у рајска насеља, 1796. год.
Комаде њених моштију разнеше хришћани по својим домовима ради благослова.
(Житија Светих за данас)
Свету Злату, златно срце,
Турци мучили
Ради Христа, живог Бога,
муком морили.
Не заплака златна Злата,
нит се колеба,
Но срцем се сва предаде
Господу неба.
Залуд сузе родитељске,
сузе сестринске,
Злата тражи сласт кроз муке,
сласти истинске,
Сласти које Христос спреми
мудрим девама,
Сласти које Женик даје
верним девама.
Разорише кавез тела
златне Златице.
Душа јој се ослободи
трошне тамнице,
И у рај се Злата диже
душе веселе
Усели се међ цареве —
свете ангеле.
Некад бедна сељанчица
света Златица
У рају се сада слави
као царица.
РАСУЂИВАЊЕ
Ништа бедније нема од човека, који у часу беде напусти наду у Бога и прибегне
средствима спасавања супротним закону Божјем. Не само да такав човек не успева
спасти и поправити свој спољашњи положај, него још и душу губи. Такав је: случај
био са царем Михаилом Палеологом. Да би спасао своје царство, угрожено од Бугара
и Срба, он потражи помоћ од папе и пристане на унију. Шта је тиме постигао?
Царство није спасао, а починио је безбројне злочине и убрзо жалосно скончао у
ратном походу на кнеза Епирског Јована Дуку. Православни народ толико је био
киван на њега, да син његов Андроник не смеде га јавно сахранити него га ноћу
закопа без опела и молитве. Од цркве православне беше одлучен, од римске
непримљен, Михаил је скончао ван цркве Божје. Његова жена царица, по његовој
смрти, обнародује овакав указ: „Царственост моја мрзи и сматра гнусним то дело
(унију), које се недавно догодило у цркви и смутило је... Па како је света црква
Божја определила, да не удостојава прописаних помена умрлог супруга мога,
господара и цара, због поменутог дела и смутње, то и Царственост моја,
претпостављајући свему страх Божји и покорност цркви светој, одобрава и прима то
определење њено, и никад не ће дрзнути да чини помен души господара и супруга
мога"
.
СОЗЕРЦАЊЕ
Да созерцавам чудесну казну којом Петар апостол казни Ананију (Дела Ап. 5), и то:





БЕСЕДА
о бремену греха и ослобођењу
Благо онима којима се опростише безакоња
и којима се греси покрише (Пс. 31, 1)
Од греха се рађа страх, и збуњеност, и немоћ, и раслабљеност и помраченост ума.
Грехом човек изазива против себе људе, узбуњује своју сопствену савест, сабира
око себе демоне и даје им оружје против себе. Грехом се човек одваја од Бога,
удаљује од свог ангела хранитеља, ограђује од извора свакога добра. Учињен грех
означава објаву рата Богу и свим добрим силама. То је смешније него да увео лист
јесењи објави рат ветру. Но и то најсмешније догађа се, наиме: човек објављује рат
Богу! Сама та објава значи унапред пораз и пропаст ако човек брзо не дође к себи, не
покаје се и не прибегне Богу за помиловање.
Ужасан положај једнога грешника добро је осетио и на самом себи испитао велики
цар Давид. Осетио је неисказан страх, и смутњу, и раслабљеност, и осамљеност,
осетио је стреле људске и стреле демонске. Но увидевши свој страховити положај
Давид је признао свој грех, пао у пепео пред Богом, сузама покајања затопио земљу
речима бола, који као огањ пече, умолио Бога милостивога, да му опрости. И кад му
је све опроштено, он је онда осетио блаженство неисказано. То блаженство
опроштене душе он не може речима да покаже: само јавља и тврди и уверава на
основу својих доживљаја оба стања, т.ј. и стања грешничког и стања опроштености
од Бога: благо онима којима се опростише безакоња и којима се греси покрише!
Какво им је благо? Слобода, и храброст, и радост неизречена, и сила, и снага, и
јасност мисли, и мир савести, и надање у Бога, и песма Богу, и љубав к ближњима, и
смисао живота! Једном речју: светлост, радост, снага — то су та блага. То су блага,
која опроштени од греха осећа овде на земљи; а каква су блага која га чекају на
небу, то људско око не видје, и ухо не чу, и у срце човјеку не дође (I Кор. 2, 9).
О Господе Боже наш, по милости Твојој бескрајној опрости нам безакоња и покри
нам грехе! Теби слава и хвала вавек. Амин.