



цара Константина Великог. Када се цару Константину јави победни крст, окружен
звездама, и Артемије виде тај крст, поверова у Христа Господа и крсти се. Доцније, у
време цара Констанција посла га овај цар у Јеладу, да пренесе мошти св. Андреја из
Патраса и св. Луке из Тиве у Цариград, што војвода Артемије с радошћу изврши. По
том би постављен Артемије за августалија и намесника царског у Мисиру, у коме
звању он беше и за време Констанција, сина Константинова, и за извесно време цара
Јулијана Одступника. Када овај богоодступни цар пође у рат на Персијанце, заустави
се у Антиохији, и нареди да и Артемије са својом војском дође у Антиохију. Артемије
дође. У то време удари цар на муке два хришћанска свештеника, Евгенија и
Макарија. Видећи то св. Артемије узбуни се свим срцем, изађе пред цара и рече му:
„зашто, царе, тако нечовечно мучиш невине и Богу посвећене мужеве, и зашто их
присиљаваш да се откажу од вере православне?" И још прорече Артемије цару:
„твоја је погибао близу"
. Разјарени цар посла она два чесна свештеника у изгнанство
у Арабију, где ускоро скончаше, а војводи Артемију скиде чин војнички и нареди да
га шибају и трзају. Свега рањена и искрвављена бацише Артемија у тамницу, где му
се сам Господ Христос јави, исцели га и утеши. Потом цар нареди, те га простреше на
један камен а другим тешким каменом притиснуше, тако да се тело св. Артемија све
здроби и спљошти као даска. Најзад му главу одсекоше, 362. год. А цар Јулијан оде
на Персијанце и погибе срамно, као што му св. Артемије и прорече.


Козме и Аполинарије, из села Веркола, округа Двинског. Још од пете године
разликовао се од друге деце необичном побожношћу и кротошћу. Када му беше 13
год. иђаше дечко са оцем својим кроз неку велику шуму. Од силне буре и непогоде
умре Артемије у шуми, и жалосни отац његов не могући копати гроб покри тело
његово грањем и оде. После 28 година човек неки виде у тој шуми необичну
светлост, приђе тој светлости и нађе нераспаднуто и нетљено тело Артемијево. Многи
болесници бише исцељени од болести чим се коснуше тела св. Артемија. Његове св.
мошти почивају у једном манастиру близу Пинеге у губернији Архангелској.


Рођен 1509. год. Подвизавао се на Атону, потом у Палестини, где је постио 40 дана.
Потом се настанио на острву Кефалонији, где је основао и један женски манастир.
Молитвом низводио кишу, исцељивао болеснике и прозирао у будућност. Упокојио се
у Господу 15. августа 1579. год. Чудотворац за живота и по смрти.


је дала цркви Божјој много светих подвижника и мученика. Подвизавао се у Скиту св.
Јована Претече на Атону. Драговољно предао се Турцима на мучење за Христа.
Обешен у Цариграду 8. окт. 1814. год. Мошти му чудотворне. Глава му се чесно чува
у ман. св. Пантелејмона.
(Житија Светих за данас)
Војевода свети Артемије
Веру своју пред царем не крије,
Него храбро своју веру јавља.
Христа Бога пред царем прославља.
Цар одступни Бога заборави.
И на муке свог војводу стави.
Светац Божји ум Богу посвети,
Љуте муке мало и осети.
Већа мука грешнику мучећи
Но праведном муке подносећи!
Цар војводу славног обезглави,
Господ слугу Својега прослави:
У царство га небесно узнесе,
Власт му даде да изгони бесе,
Сваку болест и муку да лечи,
Силом божјом, без труда и речи.
Ко год Христа љуби и верује.
Помаже му свети Артемије.
РАСУЂИВАЊЕ
Дивно руководи милосрдни Бог оне који се предаду Његовој светој вољи и Његовом
старању. Као што воскар од мека воска прави онакве свеће какве он жели, тако и
Бог премудри прави од преданих слугу Својих светила бесмртна у царству небеском.
Св. Игњатије новомученик беше сав предан Богу још као дечак, и жуђаше да буде
монах и да буде мученик за веру. У време устанка Карађорђева прикупљаху Турци
војску по Бугарској против Срба, па дођоше и у кућу Ђорђа, оца Игњатијева, да виде,
има ли ко за војску. Видећи Ђорђа развијена и снажна човека хтедоше га узети у
војску. Али им Ђорђе одлучно рече: „не могу ја ићи против једноверних ми
хришћана"
. Разјарени Турци одмах га на месту убише. Млади Игњатије сакри се у
некој суседној кући, по том пребеже у Румунију; но жеља за монаштвом одведе га у
Св. Гору. Али он хтеде још нешто више од монаштва, — хтеде мучеништва. Молећи се
са сузама једне ноћи пред иконом Пресвете Богородице, да му Она устроји пут ка
мучеништву, он чу неки шум пред собом, и виде како се из иконе оне одвоји светао
венац и дође на главу његову. Ускоро по том он је мученички пострадао од Турака и
примио венац вечне славе.
СОЗЕРЦАЊЕ
Да созерцавам чудесно јављење Господа апостолу Ананији и Савлу (Дела Ап. 9), и
то:





прогледа.
БЕСЕДА
о старим и новим причама о чудесима божјим
Боже, ушима нашим услишасмо и оци
наши приповједише нам дјело које си учинио
у њихово вријеме, у старо вријеме (Пс. 41, 1).
Тако цар Давид говори од имена народа свога. И набраја цар неколика велика дела
Божја, која Бог учини за народ Израиљски. О свима тим делима Божјим и ми
услишасмо, браћо, из Светога Писма, — и о коликим још и каквим још, о којима Давид
не знаде, јер се догодише после њега! Сврх онога што Давид беше чуо не чусмо ли
ми несравњиво чудеснија и већа дела Божјег Промисла и Божјег човекољубља? Син
Божји ваплоти се од Пречисте Деве и поживе као човек међу људима, мудрост изли,
чудеса учини, смрт умртви, ђавола посрами, силу даде следбеницима Својим. То не
чу Давид, а ми чусмо, јер нам то јавише наши духовни Оци: апостоли и јеванђелисти,
мученици и праведници, и сви редом светитељи од времена онога, времена старога,
до дана данашњега. И не само јавише нам они него нам сваки дан Дух Божји јавља
кроз Цркву свету, кроз благодатне тајне, кроз чудеса безбројна и безбројна. Ево нам
разлога за велику радост, али и за велики страх. Јер нам је дато много, па ће се
много од нас и тражити. Дато нам је више богатства духовнога него свима који
живеше пре Христа: више мудрости и знања, више славе Божје и силе, и више,
много више примера Божје љубави према човеку и човечје љубави према Богу.
Упитајте се, о богаташи над богаташима, шта сте за све ово ви дали и шта дајете
Богу? Потрудите се, дакле, да се не постидите на Суду Божјем. Као сан измичу се и
измаћиће се ускоро сви дани ваши на земљи. И ускоро ће глас трубе ангелске
сазвати све народе и све људе на Суд Божји Страшни. Потрудите се, да се не
постидите. Јер нећете се моћи изговорити: нисмо знали, или нисмо имали! Знате и
имате више откровења него што су имали Давид и Соломон. И више ће се од нас
тражити него од њих.
О Сине Божји, велики и чудни Господе Боже и Спасе наш, опомињи нас сваки дан и
сваки час на крв Твоју Свету, проливену за нас. Да не заборавимо, Господе, и да се
вечно не осудимо. Теби слава и хвала вавек. Амин.