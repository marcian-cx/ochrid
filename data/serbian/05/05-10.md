



Кане Галилејске. На свадбу му дође Господ Исус са Матером и с ученицима. Када
нестаде вина Господ претвори воду у вино. Видећи ово чудо, Симон младожења
остави кућу, и родитеље и невесту, па пође за Христом. Зилот значи ревнитељ. А
Ревнитељем Симон је назват због своје велике и огњене ревности према Спаситељу и
Његовом Јеванђељу. По пријему Светога Духа Симон је отишао на проповед
Јеванђеља у Мавританију у Африци. Пошто је успео да многе обрати вери Христовој,
буде намучен и најзад на крсту распет као и његов Господ, који му је припремио
венац славе у царству бесмртном.


Виталија у јужној Италији. Дивни у благородству, силни у вери. Суђени због вере
своје у Христа; вођени од једног судије до другог, од једног мучитеља до другог.
Преведени у Сицилију, и тамо убијени, у време цара Ликинија. Алфеју језик одсечен.
Од излива крви Алфеј умре. Филаделф сажежен на гвозденој леси, а Кирин у огњу.
Њихове нетљене мошти пронађене 1517. године. Ова три брата јавили се светој
Евталији.


манастиру у Тавенисиоту. Правила се луда, да би скрила своју врлину и свој подвиг.
Радила је најпрљавије послове, хранила се сплачинама од судова, услуживала је све
и свакога, и била презирана од свију и свакога. У то време открије ангел Божји
великом подвижнику Питириму тајну о Исидори. Питирим дође у женски манастир, и
кад види Исидору, он јој се до земље поклони. Тако и она њему. Тада сестре кажу
Питириму, да је она луда. "Ви сте луде"
, одговори Питирим, "а ова је већа пред
Господом и од мене и од вас; ја само молим Бога, да мени да оно што је њој
намењено на Суду Страшном!" Тада се сестре застидеше и умолише и Питирима и
Исидору за опроштај. Од тада сви почеше указивати Исидори почаст. А она да би
избегла почаст од људи, одбеже из манастира, и умре незнано где око 365. године.


ступати у брак, а имање раздаваше пустињским монасима. Када све имање потроши,
она се преда развратном животу. Чувши за ово, пустињаци умоле авву Јована
Колова, те овај дође у Александрију и почне плакати пред Тајсом. Када она чу да
старац плаче због грехова њених, намах се покаја, остави и кућу и све, и пође у
пустињу за светитељем. Једном ноћу када она спаваше а Јован на молитви стајаше,
виде Јован где ангели са великом светлошћу сиђоше и узеше душу Тајсину. И
сазнаде Јован да њено тренутно, но топло, покајање беше Богу угодније од
дугогодишњег спољашњег покајања многих пустињака.
(Житија Светих за данас)
У пустињи подвижник Питирим
Бога моли, и сам ceбe пита:
Да ли у свет има њему равна?
Тад се ангел Божји појавно.
Питирима благо укорео:
— У мислима величаш се старче,
Ко да бољег у свем свету нема!
Хајде пођи старче Питириме,
Хајде пођи да старицу видиш,
Исидору мниму јуродиву,
Да је видиш пa да се задивиш:
Она срце од Бога не дели.
Своје мисли све за Бога веже,
A не ка' ти што си овде телом
A мислима у крајеве света!
Па да видиш све подвиге њене.
Да се стидом застидиш од жене!
И да мудрост Божију прославиш.
Што негује у корову руже!
РАСУЂИВАЊЕ
У једној својој молитви обраћа се свети Јефрем Сирин Богу овим речима: .,У онај
страшни и ужасни дан рећи ћеш ти нама грешнима, Господе: ви људи добро знате
шта сам ja претрпео за вас... Шта сте ви претрпели “за мене? — Шта ћу на ово рећи ја
окајани, лукави, грешни, скверни? Мученици ће тада указати на ране своје, на
мучења, на одсечене делове тела свога, и на трпљење своје до краја, Подвижници ће
указати на своје подвижништво, на дуги пост, на бдења, на несреброљубље, на сузе,
и на трпљење своје до краја. A ja, лењиви, грешни, безакони, на што ћy ja указати? ...
Поштеди, Господе! Поштеди, милостиви! Поштеди, човекољупче!”
СОЗЕРЦАЊЕ
Да созерцавам дејство Бога Духа Светога на апостоле и то:





БЕСЕДА
о томе како праведник трпи поругу због речи Господњих
Ријеч ми је Господња на поругу и на подсмијех сваки дан (Јерем. 20, 8)
Ко се то руга пророку Божјем, носиоцу речи Божје. носиоцу силе и мудрости? Руга
му се народ његов, и говори му: стрменит нам пут ти проповедаш; ако је и од Бога, ми
не можемо ићи њиме, јер нам је сувише стрменит.
Ко се то руга трубачу гласа Господњега, када он труби на узбуну због пожара, који
се пуши у даљини и приближава се граду? Ругају му се старешине народне, и говоре
му: што не затвориш уста, било би и теби топлије и нама ведрије? То није пожар што
ти се чини но магла од росе планинске!
Ко се то још руга н подсмева човеку Божјем, када он од Бога долази и вољу Божју
објављује? Руга му се његова жена, и подсмевају му се његова браћа. Веле му:
остављаш свој посао, који те храни, и идеш за туђим послом, који те понижава.
Ријеч ми је Господња на поругу и на подсмијех сваки дан. Тако је могао рећи пророк,
тако апостол. тако мученик, тако сваки ревнитељ речи Господње и закона
Господњега. Но ни поруга ни подсмех никога од њих нису уплашили, нити од
сведочења одвратили, нити с пута на странпутицу завели. Сав свет споља ругао им се
и заједао их; но Господ их је крепио и веселио изнутра. И одоле Господ свету; и
одолеше стога светитељи Божји ругачима својим и подсмевачима.
Господе свеблаги, укрепи и нас изнутра у срцу нашем, да нас не збуни поруга, и не
смете подсмех света, имена Твојега ради. Теби слава и хвала вавек. Амин.