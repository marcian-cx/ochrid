



Павла, од кога би постављен за епископа Верије Трачке. Но проповедао је
Јеванђеље и на Криту где је примио у свој дом свети Дионисија Ареопагита. О њему
сведочи свети Дионисије, да је био човек необично чистог ума, кротости и
незлобивости; да му се у визији јавио сам Господ Исус с ангелима Својим, и да никад
није почињао свету литургију док претходно није имао небеско виђење. Претрпевши
многе напасти за име Христово, он је најзад пострадао од неверних Јевреја, и убијен
био, преселивши се душом у Царство Божје, да се вечно наслађава гледањем
Господа у слави.


Алфејева и Матеја Јеванђелиста. Скончао је свој земаљски живот мирно.


лавру Психаитску у Цариграду. Ту се подвизавао многе године ради љубави
Христове. У VIII веку трпео изгнанство због иконопоштовања.


Солуну у време велике тираније турске над овим градом. Као младић заваран би од
Турака и потурчен. У почетку га савест није гризла за такав поступак, и он дође на
Ћабу с осталим мухамеданским хаџијама, и постаде дервишом. Но као дервиш у
Солуну он се почне горко кајати. При том кајању дође на мисао, да он ничим не може
спрати са себе страшни грех христоодступништва до само својом крвљу. Када се
покаја, дакле, и реши на мучеништво, он се објави пред Турцима као хришћанин.
Турци га баце у тамницу, и потом ставе на друге муке. Но Александар је само викао:
"Као хришћанин сам рођен, као хришћанин хоћу да умрем"
. Најзад га Турци осуде на
смрт, чему се покајани Александар веома обрадова, познавши из тога да су му греси
опроштени и да Бог прима жртву његову. Би посечен у Смирни 1794. године и
прослављен у Цркви небеској и земаљској.
(Житија Светих за данас)
Апостоли свети, једна чета мала,
Небесном светлошћу свет је обасјала.
На крилима Духа свет су обиграли,
Да би свет крилима истим даривали.
Ишли су у дворе, у избе и гope.
Знојили сe друмом, преходили море:
Сваки дан им беше нови бој и мука.
Рвање са светом. битка без јаука
Сваки дан различан но мисао иста,
Мисао на Христа, и визија Христа.
Свеједно им беше, какав дан ћe бити,
И да л' ћe y двору ил' апсу ноћити,
Само тек да Христа у себи одрже,
И са Њиме земљом да прелете брже.
Свеједно какав би ручак ил' вечера.
Само тек да светом засветли се вера.
Свеједно им беху части и шамари,
Само да сс Христос над светом зацари.
Крилати ангели над њима лебдаху
И ко браћи својој њима с' радоваху.
Апостоли свети, Божији синови,
На темељу Христу — црквени стубови,
Они и сад раде, и цркву зидају,
Мада као сунце на небу сијају.
РАСУЂИВАЊЕ
Грешнику не треба желети смрт но покајање. Ништа тако не жалости Господа, који је
на крсту за грешнике пострадао, него када га ми молимо, да смрћу умори некога
грешника, и тако уклони нам га c пута. Десило се једанпут да је апостол Карп изишао
из стрпљења и почео се молити Богу да пошаље смрт на два човека грешника, једно
га незнабошца и једнога одступника од вере. Тада му се јави сам Господ Христос и
рече му: „Биј мене, ево готов сам за спасење људи да се опет распнем!” Овај догађај
саопштио је св. Карп светом Дионисују Ареопагиту, a овај га је записао и цркви
оставио на поуку свима, да се за грешнике треба молити да се спасу a да не погину,
јер Господ неће да ко погине него сви да дођу у покајање (II Петр. 3,9).
СОЗЕРЦАЊЕ
Да созерцавам благодат Бога Духа Светога у тајни Причешћа и то:





БЕСЕДА
о благодати Божјој
Доста ти је моја благодат! (Кор. 12, 9)
Ни своје свете апостоле Господ није поштедео од искушења. Али зато им је дао био
благодат! Кад је сам сатана почео пакостити апостолу Павлу, Павле се молио Богу,
да би сатана одступио од њега. На то му је Господ одговорио: Доста ти је моја
благодат! То јест: ако треба да трпиш од сатане, за трпљење ти је довољна моја
благодат! Ако треба да се бориш са сатаном, опет ти је довољна моја благодат!
Благодат је свеоружје. Благодат је јача од свих противности, од свих напасти, од свих
тамних сила. Благодат је непобедива и победоносна.
Зато, браћо, треба да се молимо Господу да нам да благодат Своју свесилну.
Благодат је Бог у нама. Благодат је царство Божје у нама. Кад је благодат Божја у
нама, дан је у душама нашим. А дан значи светлост, знање и неустрашивост.
Ми не можемо, браћо, овде на земљи испросити већег добра од Бога него што је
благодат Божја. Кад бисмо добили сву васиону на дар, тај дар био би мањи од
благодати Божје.
О Господе пребогати. изворе непресушни свесилне благодати, ороси благодаћу
Твојом окорела срца наша, да би се расплакали пред превеликом добротом Твојом и
преужасном неблагодарношћу нашом, Теби слава и хвала вавек. Амин.