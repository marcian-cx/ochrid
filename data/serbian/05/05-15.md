



војник учествовао у борби цара Константина против Максенција. Потом дознавши од
хришћана за једнога Бога, и видевши њихов благочестив живот, Пахомије се крсти и
оде у Тиваидску пустињу, знаменитом подвижнику Паламону, код кога се десет
година учио животу подвижничком. Тада му се јави ангел у оделу схимника на месту
званом Тавенисиот, и даде му дашчицу, на којој беше написан устав општежителног
манастира, наредивши му да такав манастир устроји на том месту, проричући му да
ће се у том манастиру стећи многи иноци ради спасења душа. Послушав ангела
Божјега, Пахомије поче стројити многе ћелије, иако на том месту не беше никога
осим њега и брата његовог Јована. Када га укори брат за то што строји непотребне
зграде, Пахомије му просто рече, да он следује заповести Божјој без обзира кад ће и
ко ће ту доћи да станује. Но ускоро се слегоше на то место многи људи, покренути
Духом Божјим, и почеше се подвизавати по уставу Пахомијевом, добијеном од
ангела. А када се број инока увелича, то Пахомије постепено основа још шест
манастира. Број његових ученика износио је до седам хиљада. Свети Антоније се
сматра оснивачем отшелничког живота, а свети Пахомије манастирског општежића.
Смирење, трудољубље и уздржање овог светог оца би и оста редак пример за
подражавање огромног броја монаха. Безбројна чудеса сотвори свети Пахомије, но и
безбројна искушења претрпе од демона и људи. И послужи људима као отац или
брат рођени. И побуди многе да пођу путем спасења. И управи многе на пут истине.
Би и оста велико светило Цркве и велики сведок истине и правде Христове. Упокојио
се мирно 348. године у седамдесет четвртој години свога земнога живота. Многе од
његових ученика црква је уврстила у ред светитеља, као што су: Теодор, Јов,
Пафнутије, Пекузије, Атинодор, Епоних, Сур, Псој, Дионисије, Псентаисије и други.


Кападокији. Учествовао на I васељенском сабору, на коме је посрамио јеретике и,
како својом ученошћу тако и светошћу, изазвао велико дивљење. Узевши један
камен, свети Ахил викне аријевцима: "Ако је Христос створење Божје, како ви
кажете, реците, нека из овог камена потече јелеј!" Јеретици су ћутали и чудили се
таквом позиву светог Ахила. Тада светац опет рече: "А ако је Син Божји раван Оцу,
као што ми верујемо, нека потекне јелеј из овог камена"
. И јелеј заиста потекне на
удивљење свију. Свети Ахил упокојио се мирно у Лариси 330. године. Самуил, цар
македонски, када освоји Тесалију, пренесе мошти Ахилове у Преспу, на острво у
језеру, које се прозва а и данас зове Ахил, или Аил.


загрејан љубављу Христовом, постао учеником светог Пахомија. "Готов сам живот
свој дати," говорио је свети Силуан, "само да бих добио опроштај грехова"
.
(Житија Светих за данас)
Пахомије Духом Божјим гори.
Пахомије c ангелима збори.
Око њега иноци се роје,
Сви пред Богом као свеће стоје.
Једног дана закуца звекира.
Сестра Авве за Авву разбира,
Годинама видела га није,
Нек се јави, што се од ње крије?
Вратар Авви поруку износи.
Авва њему: поздравље joj носи:
Ја ти, сестро, желим сваку срећу
Но доћи ти на виђење нећу,
Ја сам свету једном збого реко'
И свега се у свету одреко.
Сестро моја, одреци се и ти,
Жур' се, сестро, Богу посветити.
Свет сем гроба шта 'ти може дати?
Христос ће те животом венчати.
Светске сласти варљиви су снови
Успаван се тим сновима тови,
Но пробуђен осећа се гладан
И сном дугим душмански поткрадан,
Ко лав гладан тад за храном риче.
За хлеб прави вапије и виче.
Хистос чује ко год га призива
И гладноме даје хлеба жива.
To je јава — друго су маштања.
Изван Христа не има надања.
Сестра чула па се расплакала.
Братов савет хитно послушала.
РАСУЂИВАЊЕ
Кад насилник врши насиље над праведником из користољубља, тада насиље доноси
једну корист и једну штету, и то: штету насилнику a корист насилно пострадалом.
Борис Годунов убио је осмогодишњег царевића Димитрија, да би он завладао
престолом без такмаца. Сврше се брзо и царски дани Борисови, и насилник се преда
трулежи и проклетству, a Димитрије се посвети. После 15 година лежања у гробу
Димитријево тело се откопа и нађе нетљено и чудотворно. И зби се над његовим
телом 45 чудесних исцељења. Чија је, дакле, штета a чија корист од насиља? Кад би
насилник помислио, да ћe насиљем помоћи своме противнику да се уврсти у свеце и
да ће себи спремити погибао и проклетство, одустао би од умишљеног насиља. Али
крива мисао је претеча и сапутник насиља.
СОЗЕРЦАЊЕ
Да созерцавам дејство Бога Духа Светога на апостоле м то:





БЕСЕДА
о прореченој н збивеној пропасти идола мисирских
Куће богова мисирских попалиће огњем (Јерем. 43, 18)
Ко ће то попалити? Навуходоносор, цар вавилонски, слуга мој, говори Господ.
Пророчанство се ово обистинило: Навуходоносор је покорио Мисир, и куће лажних
богова, идола мисирских, попалио је огњем. Попалио их је, но није их уништио за
свагда. Јер дошла је потом пропаст и Вавилону, опет по пророчанству светога
пророка Јеремије, и Вавилон је постао, и до данас остао гомила, стан змајевски, чудо
и подсмијех, да нико не живи у њему (51, 37). Али је у предању, које је записао св.
Епифаније Кипарски, остало и друго једно пророчанство Јеремијино о коначном
разорењу идола мисирских. „Сви ће идоли пасти," гласи то пророчанство, „и све
рукотворено ће се скрушити у оно време када дође овамо Дева Мати са Младенцем,
рођеним у пећини и положеним у јасле." И ово пророчанство сачували су сами
жречеви мисирски, који су од времена Јеремије увели били у обичај сликати Деву
како почива на постељи и Њеног Младенца како повит пеленама лежи у јаслама.
Навуходоносор, слуга, могао је по допуштењу Божјем само косити зло, али не и
чупати из корена. Но покошено зло као и покошена трава поново расте. А када је
Господар дошао на земљу, Он је чупао зло из корена. Навуходоносор, слуга, попалио
је храмове и полупао идоле, но храмови су ипак обновљени и идоли нови
направљени, јер нису били истргнути из душа људских. А када је Господар дошао и
зацарио се у душама Мисираца, храмови и идоли су заувек пали. Исто тако и с
непослушним и богоборним Јеврејима: Навуходоносор, слуга, одвео их је у ропство
на 70 година, а увређени Господар расуо их је по свему свету где се у расулу и данас
налазе, после близу 2000 година. И то расуло народа јеврејског по целом свету јасно
је прорекао Јеремија. И тако је време оправдало пророка Божјег у свима речима
његовим.
Господе Свевидећи, дај нам, да се држимо речи Твога истинитога пророка. Теби
слава и хвала вавек. Амин.