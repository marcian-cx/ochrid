



неки Катал незнабожац купи као робове Еспера, жену му Зоу и синове њихове
Кириака и Теодула. Како ови беху убеђени хришћани, то не хтедоше ништа окушати
од идолских жртава, него оно што им се даваше они бацаху псима, а сами гладоваху
и трпљаху. Сазнавши за ово Катал, разгневи се веома, па поче тешко истјазавати све
своје робове. Најпре мучаше децу, но деца осташе непоколебљива у вери, и, шта
више, тражаху од мучитеља теже муке. Најзад сви четворо буду бачени у огњену пећ
где после благодарне молитве предаду дух свој Господу. Тела њихова остану читава
и неопаљена од огња.


се пренос његових моштију и чудеса од истих. А живот и рад овога великог
светитеља описан је под 18. јануаром.


руског народа. До свога крштења Владимир имаше много жена, и од њих децу. Борис
и Гљеб беху браћа од једне мајке. Пред смрт Владимир раздели државу на све своје
синове. Но Свјатополк, најстарији му син, кнез кијевски, пожели да узме и делове
намењене Борису и Гљебу. Зато посла људе те на једном месту уби Бориса, а на
другом Гљеба. Беху ова два брата необично побожна и у свему богоугодна, и
сретоше смрт са молитвом и уздизањем свога срца ка Богу. Њихова тела остану
нетљена и благоухана, и буду сахрањена у граду Вишгороду где до дана данашњега
исходи из њих благодатна сила, која исцељује људе од разних болести и мука.


се покрсти под упливом свога стрица Бојана и сестре своје. На крштењу добије име
Михаил. Патријарх Фотије пошаље му свештенике, који постепено крсте сав
бугарски народ. Многи великаши у Бугарској противили су се новој вери, али је нова
вера победила, и крст се заблистао на многим храмовима што их подиже
благочестиви цар Михаил. Веру међу Бугарима, као и међу Србима, утврдише
нарочито Петочисленици Охридски, ученици светих Кирила и Методија, који су
народу проповедали на народном, словенском језику, науку Христову. Михаил се
замонаши у старости и повуче у манастир. Но кад његов син Владимир поче кварити
дело очево и сузбијати Хришћанство, Михаил се обуче поново у војводско одело,
припаса мач, скиде Владимира с престола па постави млађег сина Симеона. Потом
поново обуче монашку ризу, повуче се у тишину, и у подвигу и молитви мирно сконча
земни живот "у благој вери, у правом исповедању Господа нашега Исуса Христа,
велик, чесан и благоверан"
, и пресели се у небески живот 2. маја 906. године.
(Житија Светих за данас)
Михаил Бугарски крстом народ крсти,
У Христово стадо пагане уврсти.
И примером својим људска срца косну,
Да заволе људи веру спасоносну.
Па построји цркве, безбоштво истреби,
И Божијег Духа прослави у себи.
Још напусти славу и сујете луде,
Истини и правди он научи људе.
Нe пожали себе рад Божјег имена
И ради спасења бугарског племена.
Венчан би на земљи венцем царовања.
A на небу венцем вечног радовања.
РАСУЂИВАЊЕ
Блажени Максим, Христа ради јуродиви, ходио је зими наг московским улицама. На
савете људи да се обуче и заштити од зиме, он је одговарао: „Јесте зима љута, али је
сладак Рај!” И још је говорио: „За терпенiе дастъ Богъ спасенiе”
. Кад Христос Господ
није жалио Себе предати на муке и на смрт, зашто бисмо ми жалили сами себе ради
самих нас. Он нам је преписао један рецепт, једну дијету за духовно оздрављење
наше, и то је Он назвао лаким јармом. Много је тежи јарам који ми сами на себе
товаримо, јер нас тај јарам обара у све тежу и тежу духовну болест. Земља од нас
тражи много веће жртве не обећавајући нам никакву награду после смрти. Земља
тражи да жртвујемо њој и Бога и душу и савест и ум и сведостојанство човечанско и
божанско, и зато нам показује мрачан и смрадан гроб као крај свему и плату за све.
Христос тражи да жртвујемо само земљу, и животињство наше, и грех, и порок, и
свако неваљалство, и зато нам обећава васкрсење н бесмртан живот у рају. Јесте
зима љута, али је сладак Рај!
СОЗЕРЦАЊЕ
Да созерцавам вазнесење Господа Исуса и то:





БЕСЕДА
о извору живе воде и о сухом бунару
Чудите се томе, небеса... вели Господ, јер два зла учини мој народ: оставише мене,
извор живе воде, и ископаше себи бунаре, бунаре испроваљиване, који не могу да
држе воду (Јерем. 2, 12—13)
Је ли ово речено само за онда, или и за данас? Извесно, и за данас. Је ли ово речено
само за народ јеврејски, или и за наш народ? Извесно, и за наш народ. Као што је
речено: не убиј, не укради, не сведочи лажно, не само за оно време него и за сва
времена, и не само за јеврејски народ него за све народе, тако и ово. И ово важи и
данас и увек, за сваки народ и за сваког човека, који год окреће леђа извору воде
живе у дворишту своме и копа бунар, да из њега пије кишницу.
Извор живе воде је сам Господ, непресушан, обилат и сладак. Бунар је сваки посао
људски, који се ради насупрот Бога и Божјег закона, и од кога људи очекују напредак
и срећу и утољење своје глади и жеђи. Такав је бунар безбоштво, и среброљубље, и
прождрљивост, и разврат, и властољубље, и сујета, и поклоњење идолима, и
гатарство, и све остало што има ђавола за саветника, грех за копача, а лажну наду за
водоношу. Чудите се томе, небеса, и згрозите се и упропастите се! вели Господ, како
се избезуми човек, и поче да оставља живу воду и да копа бунар у врелом угљевљу,
које му још више распаљује жеђ!
О браћо, и наш народ учини два зла, јер заборави Господа као извор свакога добра, и
јер пође да тражи себи добра у злу и кроз зло. Може ли се наћи вода у огњу? и
пшеница у песку? Не може, не може, браћо. Још мање се може наћи мира, и среће,
и задовољства, и радости, и живота, и ма каквог добра, у бунарима греха и
безбоштва.
О Господе, бесмртни изворе свакога добра што срце људско може пожелети и што
ум људски може замислити, смилуј се нама грешним и недостојним. Одврати нас
моћном десницом Твојом од безбожних и узалудних послова наших, и напој нас
слатком и живом водом Твојом. Теби слава и хвала вавек. Амин.