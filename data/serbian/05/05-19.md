



Менандром и Полиеном. Пострадали за веру Христову у време Јулијана Одступника у
Бруси азијској. Намесник царски Јуније доведе ове светитеље до врућих вода и
упита Патрикија: "Ко створи ове лековите воде, зар не наши богови Ескулап и други,
којима се ми клањамо?" Одговори свети Патрикије: "Ваши су богови демони, а ове
воде као и све остало створио је Христос Господ и Бог наш"
. Онда упита намесник:
"А да ли ће те твој Христос спасти, ако те ја бацим у ову врелу воду?" Одговори
светитељ: "Ако хоће, Он ме може сачувати цела и неповређена, премда бих ја желео,
да се у тој води разрешим од овог временског живота, да бих са Христом вечно
живео; но нека буде на мени Његова света воља, без које ни влас не отпада са главе
човекове!" Чувши ово намесник нареди те Патрикија бацише у врелу воду. Вреле
капље прснуше на све стране и ожегоше љуто многе присутне, но светитељ Божји,
на чијем језику беше непрестана молитва, оста неповређен као да стајаше у хладној
води. Видећи ово, намесник разјари се од срама и нареди, да се и Патрикију и осталој
тројици његових презвитера одсеку главе секиром. Тада незлобиви ови следбеници
Христови очиташе молитву и положише своје главе под секиру џелатску. Када им
главе беху одсечене, душе њихове веселе узнеше се у светло царство Христово, да
вечно царују.


татарски поче мучити хришћане, он се удаљи на четири године међу Готе у
Бесарабију. (Готска епархија образована за време Константина Великог). Чувши о
смрти кагановој, врати се на службу своју и руковођаше паству своју ревносно и
богоугодно. Пред смрт своју рече: "Кроз четрдесет дана одлазим да се судим са
каганом" (тј. кроз смрт иде пред престо Божји). И тако би. Четрдесетога дана
представи се и оде ка Господу. Упокоји се мирно у VIII веку.


он би од свога стрица, кнеза Јована Васиљевића, вргнут у тамницу са својим братом
Димитријем, где проведоше пуне тридесет две године. Пред смрт се замонаши Јован
и доби име Игњатије.
(Житија Светих за данас)
У тамници тамној кнез Јован тамнује
C братом Димитријем: па брата сјетује.
— И не тугуј, брате, тугом се не мори,
Тамница је верним што и царски двори,
Нит говори ружно o нашему стрицу,
Што нас без кривице врже у тамницу.
Без Божије воље зар би могло бити
Два Божија створа тамом заробити?
Ако наш се стрико брине само за се,
Бог се за нас брине да нам душе спасе.
Неразуман само своју корист тражи,
A Бог и презрене даровима блажи.
Милостиви Господ тамнице с не боји —
Радије са сужним но са гордим стоји.
Нe срди се, брате, не пребацуј стрицу,
Бог једини знаде међ' нама правицу.
Стрица једним путем нас другим спасава
Поклони cе Богу. Богу нек је слава!
РАСУЂИВАЊЕ
Велики јерарси, стубови Цркве Православне, умели су да сједине у свом карактеру
кротост и одлучност, кротост према праведницима и покајницима и одлучност према
непокајаним крвницима. Једне недеље, после свете службе, приђе цар Иван Грозни
митрополиту Филипу да прими благослов. Митрополит се правио да не види цара и
гледао је у икону Спаситељеву. Тада царев ађутант приђе митрополиту и рекне му:
„Владико, Господар је пред тобом, благослови га!” Митрополит погледа на цара и
рече: „Господаре, убој се суда Божјег: ми овде приносимо бескрвну жртву Богу, a
иза олтара пролива се крв хришћанска. Колико невиних страдалника! Ти си висок на
престолу, но ипак си — човек.” Разјарени цар опомињао је митрополита да ћути, но
Митрополит му рекне: „Где је моја вера, ако ја будем ћутао?” Када му је цар почео
претити, он мирно одговори: „Ја сам дошљак и гост на земљи, и готов сам пострадати
за истину!” После неког времена опаки цар удави митрополита, али не удави
светитеља.
СОЗЕРЦАЊЕ
Да созерцавам Бога Духа Светога као надахнитеља мудрошћу и истином и то:


написаше Свето Писмо по Његовом надахнућу и руководству,


Његовом надахнућу и руководству.
БЕСЕДА
о светим Божјим људима
Научени од Светога Духа говорите свети Божији људи (II Петр. Ј, 21)
Ово сведочи онај који је и сам био свети Божји човек, апостол Петар, камен вере и
витез крста. Као свети Божји човек он, по сопственом свом искуству, објашњава,
како су говорили и како говоре свети Божјн људи, и каже: научени од Светог Духа
говорише они. Не говораху, дакле, они по своме умовању, ни по свом памћењу, ни
по свом слућењу, ни по свом учењу, ни по својој речитости, него говораху од Духа и
по Духу Светоме. Мудрост Божја изливаше се кроз њих и истина Божја откриваше се
кроз њих. Не написа Свето Писмо лажљива писаљка књижевничка (Јерем, 8, 8)
него га написаше слуге и избраници Духа Божјег Светога. Нити Свето Писмо писаху
људи, којима писање беше занат, него га писаху свеци Божји, упућени и нагнани
Духом Божјим да пишу. Често и не хотећи, па чак и противећи се, они су морали да
пишу, као што сведочи свети пророк Јеремија говорећи: и рекох, нећу га (Бога)
више помињати, нити ћу више говорити у име његово: али би у срцу мом као огањ
разгорео, затворен у костима мојим, и уморих се задржавајући га, и не могох више.
(20, 9).
О браћо моја, браћо, није Свето Писмо од човека него од Бога, није од земље него од
неба, нити је од тела него од духа, да — од Духа Божјег Светога. Надахнути мудрошћу
и истином од Духа Светога писаху свети Божји људи: пророци, и јеванђелисти, и
апостоли, и оци, и учитељи, и јерарси, и пастири.
О Боже Душе Свети, Душе Мудрости и Истине, надахни нас дахом Твојим
животворним, да бисмо познали Мудрост и Истину, и испунили их с помоћу Твојом.
Теби слава и хвала вавек. Амин.