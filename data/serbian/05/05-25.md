



иконоборства глава светог Јована би пренета у место Комане, место прогонства
светог Јована Златоуста. Но када иконоборство преста, у време цара Михаила и
патријарха Игњатија, 850. године чесна глава светог Јована би пренета у Цариград и
тамо положена у придворној царској цркви (в. 7. јануар>; 24. фебруар ; 24. јун; 29.
август; 23. септембар).


Кипру; удостојио се чина епископског, но у време гоњења Хришћана удостојио се
још и већег венца, венца мученичког. Његово тело почивало је у једној цркви на
Кипру. Када, у време цара Никифора године 806, ударише Агарјани на острво Кипар,
јави се светитељ тутору те цркве, рече му да ће неверници напасти на Кипар, и
нареди му да његове мошти пренесе у Цариград. Тутор то одмах и учини. Када лађа
са ћивотом крете морем, диже се бура велика, но око лађе беше море тихо, и из
ћивота се разлеваше мирис благоухани по целој лађи и унаоколо. Тада тутор отвори
ћивот, и сви видеше га напуњеног миром, изливеним из моштију светитељских. Тим
миром многи се болесници намазаше и оздравише. У Цариграду се сагради црква над
моштима овим чудотворним, које продужише давати исцељења свима који с вером к
њима притицаху. Благодаћу Божјом исцељаваху се од моштију светог Терапонта
најтежи болесници од узетости, од рака, од крвотечења, од лудила, слепила, сухости,
и од разних других мука.


пострадали за Христа у Доростолу Македонском око 302. године. Када Пасикрату
приђе брат његов Папијан, који одступи од Христа из страха, и поче га наговарати да
се одрекне Христа и остане жив, одговори му свети Пасикрат: "Иди од мене, ти ми
ниси брат!" Пасикрат и Валентион буду заједно посечени. Јулије свети рекне на суду:
"Ја сам ветеран, двадесет шест година служио сам верно цару, па кад сам до сада
био веран нижем, како сад да не будем веран вишем?" тј. Цару небеском. По том
Никандар би изведен пред префекта Максима. Жена Никандрова храбраше свога
мужа, да погине за Христа. "Глупа бабо," рече јој љутито Максим, "теби се хоће
бољи муж!" Одговори му жена: "Ако ти тако мислиш о мени, нареди, нека мене сад
погубе пре мога мужа!" С Никандром погине и Маркијан. Жена његова дође на
губилиште носећи сина на рукама. Маркијан пољуби сина и помоли се Богу: "Господе
свемоћни, старај се Ти о њему!" Потом беху посечени, и пређоше у царство
Христово.
(Житија Светих за данас)
Терапонт блажени за Христа с' намучи,
Два небесна венца зато и получи:
Kao јерарх цркве и мученик смели;
Још му тело оста ко 'цвет неувели,
Да мирише свету и да цели болне,
Да радује верне, и теши невољне.
To Господ прослави прослављача Свога,
Пастира дивнога стада словенскога.
И то Господ створи, да се зна и збори,
Да смрт насилничка свеца не умори,
Но венцем га венча и име му јави
У обадве цркве бесмртно прослави.
Терапонте свети, Божји слављениче,
И за веру свету дични мучениче,
Рад љубави Божје помози и нама
Пред престолом вишњим твојим молитвама!
РАСУЂИВАЊЕ
Неки неупућени људи више мисле o крају света него o крају свога живота, премда је
јасно, да је за онога коме дође крај живота, дошао и крај света. Неки брат стојећи
пред светим Серафимом Саровским, држао је непрестано у уму како ћe да упита
светитеља o свршетку света. Св. Серафим прозре његову мисао и рекне му: „Радости
моја! ти високо мислиш o убогом Серафиму: како ја могу знати кад ћe бити крај овоме
свету и онај велики дан, у који ће Господ судити живим и мртвим и дати сваком по
делима његовим! Нe, не, ово је мени немогуће знати!” Па кад светитељи нису знали,
како ће знати грешници! И на што нам знати оно што сам Спаситељ није нашао за
корисно да нам открије? Много је боље мислити да ће Нaшa смрт доћи пре краја
света, него ли крај света пре наше смрти.
СОЗЕРЦАЊЕ
Да созерцавам Бога Духа Светога у тајни Покајања и исповести и то:


греха и сузама га мије.


радост у жалосног, као нада у безнадежног.
БЕСЕДА
о близини Судије
Гле, судија стоји пред вратима (Јаков 5, 9).
За један дан, брате, можеш задобити сву вечност. И за један дан, брате, можеш
изгубити сву вечност. Дате су ти хиљаде дана на земљи, да се определиш за своје
сопствено вечно спасење или за своју сопствену вечну пропаст. Но блажен по сто
пута онај дан, у који се покајеш од свих својих нечистих дела, нечистих речи и
нечистих мисли, и обратиш Богу с вапајем за милост! Тај дан вредеће ти више од
хиљаде других дана.
Какав је тај блажени дан? То је дан самоосуде. Кад тај дан сване, човек, који је дотле
осуђивао цео свет, погледа и наједанпут види себе као највећу мрљу на овом Божјем
свету. И застиди се од Бога, и застиди се од сваког човека, и застиди се од сваке
твари Божје у свету. И стид га почне пећи као огањ. И он онда признаје и исповеда:
ваистину, ја сам највећа мрља на овом Божјем свету! ваистину, сви су људи бољи од
мене? ваистину, све су твари чистије од мене! црњи сам од огорелог угарка, а ја сам
досад мислио да сам бео! ружнији сам од жабе, а ја сам досад мислио да сам леп као
ангел! Господе, Господе, Господе, смилуј се мени грешнику, и опери ме од кала
греховнога, да колико-толико почнем личити на Твоје творење!
Не чекај, брате, не чекај да тај блажени дан покајања сам дође! Ти сам ухвати чврсто
први дан који ти долази у сусрет и реци: ти си тај мој блажени дан којим ћу купити
вечни живот! Не чекај, брате, не чекај, јер гле: судија стоји пред вратима! Тај судија је
Господ Живи, који те је и створио и сва твоја безакоња до сада видео и избројао. За
дан за два може те Он повући на суд где нећеш имати ни речи оправдања. Граби дан!
Граби дан за покајање! Граби дан док тебе није смрт уграбила! Гле, судија стоји пред
вратима!
О Господе страшни и праведни, продужи грешнику дане док се не покаје. Теби слава
и хвала вавек. Амин.