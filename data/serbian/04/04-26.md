



сестром беше ожењен, претвараше се пред великим царем као хришћанин, но када
доби од цара на управу цео Исток, он поче најпре тајно а после јавно гонити
хришћане и утврђивати идолопоклонство. Жена његова туговаше због тога веома, но
не може одвратити мужа свога од нечестија. Предавши се идолопоклонству Ликиније
се предаде безмерно свима страстима, а највише женонеистовству. При нападу ове
нечисте страсти он хтеде оскврнити девицу Глафиру, која стајаше у служби
царичиној. Ова се пожали царици, и царица је тајно посла из царског двора у
Никомидији у област Понтијску. Девица достиже град Амасију, и ту би срдачно
примљена од епископа Василија и осталих хришћана. Беше Глафира врло радосна,
што је Бог спасе у девичанству и писаше о том царици. И царица се радоваше и
шиљаше јој новаца за храм Амасијски. Но једно писмо Глафирино, упућено царици,
паде у руке царском евнуху, који га показа цару Ликинију. Сазнавши цар где се
налази Глафира, одмах посла, да се доведе у Никомидију, и она и епископ. У
међувремену умре Глафира, те војници доведоше само Василија везана. После мука
и тамнице блажени овај муж би посечен и бачен у море, 322 год. Његови клирици, по
указању ангела Божјега, нађоше му тело близу града Синопа, извукоше из воде
помоћу рибарских мрежа, и пренеше у Амасију, где га чесно сахранише у храму, који
он својим трудом и подиже. Цар Константин диже војску на Ликинија, победи га,
ухвати и посла на заточење у Галију, где сконча свој богомрски живот.


остави дом и домаће своје, и удаљи се у предео Ибра, у ушчеље Црне Ријеке, у
пештеру тесну, у којој се, по предању, пре њега подвизавао св. Петар Коришки. Но
када се слава његова поче гласити међу људима, он одбеже у Дреницу, и сакри се у
густу шуму Девичку. Године је провео св. Јанићије ту у самоћи, у ћутању и у
молитви. По предању кнез српски Ђурађ Бранковић доведе му своју полуделу ћерку,
коју светитељ исцели. Из благодарности Ђурађ подигне манастир на том месту,
познат и данас под именом Девич. Ту почивају свете и чудотворне мошти Јанићијеве.
У том манастиру подвизавала се скоро до у наше дане једна чувена и богоугодна
испосница, монахиња Ефимија, боље позната у косовском крају под именом:
Блажена Стојна. Упокојила се у Господу 1895 год.


као младић оде у Ростов, где се у манастиру св. Григорија Богослова замонаши.
Сазнавши за Пермску Земљу, сву зараслу у коров незнабоштва, пожели Стефан да
буде мисионар у тој земљи; одмах се преда изучавању језика пермског, а када
савлада језик, састави азбуку и преведе црквене књиге на тај језик. С благословом
митрополита Московског он се, као презвитер, упути на свој апостолски посао и са
апостолском ревношћу поче проповедати Јеванђеље у густом мраку незнабоштва
пермског. Крстивши неколико душа он се потруди те сагради у Перми храм св.
Благовештења. А када се црква Божја у Перми умножи, то он буде посвећен за
епископа. Подносећи сваки труд, муку, злобу и понижење, он успе да разагна таму
међу пермским незнабошцима и да их обасја светлошћу Христовом. У старости оде
још једном у Москву, но тамо и сконча земни живот свој и пресели се ка Господу,


(Житија Светих за данас)
Василије лежи у тамници
За крст часни и веру Христову;
Псалме поје, Богу благодари,
Што му муке за правду подари
Царев трибун Василију збори:
— Слушај, старче, цар ти поручује,
Ликиније, штићеник богова,
Да принесеш жртву идолима,
А човека Христа да с' откажеш,
Не хтеднеш ли, смрт те чека худа.
Василије сија од радости,
Па трибуну дивно одговара:
— Иди кажи твом цару опаку:
Да ми дадеш и све твоје царство,
А узмеш ми Христа васкрслога,
Више ћеш ми узет' него дати.
Издајниче Христа Спаситеља,
—
Зар и мене правиш издајником?
Смртодавче, смрти се не бојим,
Ја сам слуга Христа Живодавца.
РАСУЂИВАЊЕ
Светитељи су живи, и богодана моћ њихова не слаби временом. Свети Јанићије
Девички и данас твори чудеса као и за време живота свога на земљи пре 500 година.
Неки Милош из Херцеговине спремао се да иде у Јерусалим на поклоњење
светитељима. И баш кад је мислио кренути на пут, јави му се св. Јанићије у сну и
рече му, да не иде у Јерусалим. Боље ти је, објасни му светитељ, да идеш у Девич и
да тамо моју цркву почистиш и уредиш него да идеш у Јерусалим. Милош послуша и
дође у запуштени Девич, почисти га, уреди, и учини те поново пропоја. Ту се Милош
замонаши и оста до конца живота. За време првог светског рата и аустријске
окупације дође у Девич један официр, Мађар, с одредом војске. Доведе игумана,
Дамаскина, у гробницу пред ћивот св. Јанићија, и упита га шта има под плочом?
„Светиња," одговори игуман. „Каква светиња!" насмеја се официр. „Ту су некакве
ствари скривене." И нареди војницима, да пијуцима лупају и одваљују плочу. Но док
се то вршило, официра спопадне мука по средини тела. Он легне у постељу, и пред
вече тога истог дана умре. Уплашени војници напусте и започети посао и манастир,
па побегну.
СОЗЕРЦАЊЕ
Да созерцавам васкрслог Господа Исуса, и то:


незнања и очајања односно живота по смрти;


идемо у овом животу да би стигли у онај.
БЕСЕДА
о Христу као потврди свега добра
Јер син Божји Исус Христос којега ми
вама проповиједасмо ја и Силван и Тимотије,
не би да и не, него у њему би да (II Кор. 1, 19).
Христос није светлост и тама него само светлост. Христос није истина и лаж него
само истина. Нити је Христос живот и смрт — Он је само живот. Нити је Он моћ и
немоћ — Он је само моћ. Нити је Он љубав и мржња — Он је само љубав. Он је да за
свако добро и у Њему нема колебања између да и не. Његова је наука сва чиста, сва
истинита, сва светла, сва човекољубива. Његов пут је тачно просечен, и Он не
допушта нагињања ни на лево ни на десно. Ни сенка од греха не може се зауставити
на науци Његовој нити наћи места на путу Његовом. Његова личност је ваплоћење
добра; и све што је добра у Њему је, а све што је греха, лажи, злобе и неправде ван
Њега је. Такву науку, такав пут и такву личност проповедали су апостоли Божји —
науку која означава потврду добра и откриће безмерног мајдана добра; пут који води
к остварењу и вечној наслади тога добра; личност, која у Себи садржи све добро и
сву потврду добра.
Држимо се, браћо, и ми те јединствене Личности, тог јединственог пута и те
јединствене науке.
Свесилни Господе, помози нам силом Духа Твога Светога, да би и наш малени живот
на земљи био потврда добра а не одрицање добра. Теби слава и хвала вавек. Амин.