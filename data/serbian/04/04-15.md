



апостола. Аристарх би епископ у Апамији Сиријској. Помиње га апостол Павле
неколико пута (Дела Ап. 19, 29; Колош. 4, 10; Филим. 23.). У Ефесу био је ухваћен
са Гајем од гомиле народа, која се беше дигла против Павла. Колошанима пише ап.
Павле: поздравља вас Аристарх који је са мном у сужанству. А у посланици
Филимону назива Павле Аристарха помагачем мојим, заједно са Марком, Димасом и
Луком. Пуд је био угледан грађанин римски. Ап. Павле га спомиње један пут (II Тим.
4, 21). Дом Пудов био је најпре уточиште врховним апостолима, а после се обратио у
цркву, названу Пастирска. Трофим је био из Азије (Дела Ап. 20, 4) и следовао је ап.
Павлу на његовом путу, На једном месту пише ап. Павле: Трофима оставих у Милету
болесна (II Тим. 4, 20). У време Неронова гоњења, када апостол Павле би посечен,
посечени беху и сва три ова славна апостола.


кнез Готски дође у село, где живљаше овај благочестиви Сава и упита сељаке, да ли
у њиховом селу има хришћана? Они га са заклетвом увераваху, да нема ниједнога.
Тада Сава стаде пред кнеза и народ и рече: „нека се нико не заклиње за мене, ја сам
хришћанин." Видећи га кнез бедна и сиромашна, пусти га с миром говорећи: „тај нити
може штетити нити користити!" — Друге године пак о Ускрсу дође неки свештеник
Сансал у то село и отпразнова светлу пасху са Савом. Чуше то незнабошци, па
изненадно нападоше на дом Савин, и почеше штаповима немилосрдно тући угоднике
Божје, а још уз то Саву гола нага вукоше по трњу, па их онда обојицу везаше уз
дрво, и нуђаху им да једу меса од идолских жртава. Но Божји људи, сећајући се речи
апостолских, одбише да једу од нечистих ђаволских жртава. Најзад осуди кнез Саву
на смрт и предаде га војницима. Пун радости пође Сава на губилиште хвалећи
Господа. Познавши у њему доброга човека војници га хтедоше уз пут пустити, но
Сава се веома ожалости због тога и рече војницима, да су они дужни испунити
заповест кнежеву. Тада га војници доведоше до једне реке, везаше му камен о врат и
бацише га у воду. Тело његово би избачено на обалу. Доцније грчки војвода Јуније
Соранос, у време цара Валента, ратујући с Готима, нађе Савино тело и пренесе га у
Кападокију. Пострада Сава свети у својој 31 години, 372 године.


Нерона сабираху посечена тела апостолских ученика и чесно их сахрањиваху. Због
тога беху оптужене и бачене у тамницу, па после дугих истјазања (одсецали им
груди и језик) посечене.
(Житија Светих за данас)
Мученици светли крв своју пролише,
И сву земљу црну крвљу обагрише.
Беше огањ силан у коме гораху,
Но силнија љубав ко'м Христа љубљаху.
За највише добро мучеником бити —
Какво благо с овим може се мерити?
Свепобедни Христос, цар онога века,
Ваше храбре душе на небу дочека.
Он их к Себи узе из ангелских руку,
И сву вашу тешку благослови муку.
РАСУЂИВАЊЕ
О созерцању пише св. Григорије Синаит: „Тврдимо, да има осам главних предмета
созерцања; прво, Бог невидљиви и безвидни, безпочетни и несоздани, проузроковач
свега што постоји, тројично, једино и пребитно Божанство; друго, чин и стање умних
сила; треће, састав видљивих ствари; четврто, домостројно ваплоћење Слова; пето,
свеопште васкрсење: шесто, страшни други долазак Христов; седмо, вечна мука;
осмо, царство небеско. Прва четири су јављена и припадају прошлости, а последња
четири нису још јављена и припадају будућности, премда се и ова четири јасно
созерцавају од оних, који су помоћу задобијене благодати стекли потпуну чистоту
ума. Ко приступа овоме послу (созерцања) без светлости благодати нека зна, да он
зида фантазије, и да нема созерцања." Тако пише велики и видовити Григорије
Синаит, који оно што знаде, знаде из личног опита.
СОЗЕРЦАЊЕ
Да созерцавам васкрслог Господа Исуса, и то:


хлеб ученицима у Емаусу;


немају, Он им спреми хлеба и рибе и даде им.
БЕСЕДА
о томе како ћемо ми личити на онога кога љубимо
Љубазни, сад смо дјеца Божија, и
још се не показа шта ћемо бити; него
знамо да кад се покаже, бићемо као и
он, јер ћемо га видјети као што јест. (I Јов. 3, 2).
До сад смо били робови, а сад смо деца Божија. Били смо робови зла, а сад смо слуге
добра, врховнога добра на небу и на земљи. Робовали смо свему ономе што је ниже
и горе од човека, а сад ћемо служити Свевишњем и Сведобром. Гњечени смо
мраком, а сад ћемо деловати у светлости. До сад су нас држали ђаво, грех и смрт, у
непрестаном страху, а сад ћемо живети близу Бога, у слободи и радости. Сад... Кад
сад? Сад кад се Господ јави на земљи у телу, кад нам даде науку светлости, слободе
и живота; када васкрсе славно и показа се у прослављеном телу Своме; и када
испуни сва пророчанства пророкâ и сва обећања Своја. Сад смо и ми деца Божја,
синови видјела и насљедници царства. И бићемо као и Он. То се, истина, још није
показало, али се Он показа, и то је за сад довољно. Он се показа какав је красан
човек у васкрсењу, и ми знамо, да ћемо и ми бити такви као и Он. Апостол Јован
каже: ми знамо, да ћемо бити као и Он. Не каже: ми слутимо, или: нама је речено,
него вели: ми знамо, да ћемо бити као и Он. Јер Он није васкрсао ради Себе него
ради нас. Он није устао из гроба, да само покаже Своју силу мртвацима без наде,
него да увери мртваце да ће и они оживети, и да им покаже, какви ће бити кад оживе.
Нити су апостоли писали: ми знамо због сујете пред незналицама него због братске
љубави према људима, да би сви људи то исто знали — да би и ми знали. О васкрсли
Господе, утврди и у нама ово спасоносно знање, молитвама апостола Твојих светих.
Теби слава и хвала вавек. Амин.