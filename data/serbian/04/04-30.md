



позив Господа Исуса оставио је рибарске мреже и оца свога, па заједно са Јованом
одмах пошао за Господом. Спадао је у ону тројицу апостола, којима је Господ
откривао највеће тајне, пред којима се преобразио на Тавору и пред којима је туговао
пред Своје страдање у врту Гетсиманском. После пријема Духа Светога проповедао
је Јеванђеље по разним странама, и ходио је до Шпаније. По повратку из Шпаније
стану се Јевреји с њим препирати о Светом Писму, па не могући му никако одолети
најме некога мађионичара Хермогена. Но и Хермоген, и Филип, ученик Хермогенов,
бише побеђени силом истине, коју Јаков проповедаше, и обојица се крстише. Тада га
Јевреји оптужише Ироду и наговорише некога Јосију да клевета на апостола. Овај
Јосија видећи муженствено држање Јаковљево и чувши његову јасну проповед о
Истини, покаја се и поверова у Христа. Но када Јаков би осуђен на смрт, тада и овај
Јосија такође би осуђен на смрт. Ходећи на губилиште Јосија мољаше Јакова да му
опрости грех клевете. А Јаков га загрли и целива и рече му: „мир теби и опроштај!" И
обојица погнуше главе под мач и бише посечени за Господа, кога они љубљаху и
коме служаху. Пострада Јаков свети 45 год. у Јерусалиму. Тело његово би однето у
Шпанију, где му на гробу и до данас догађају се чудесна исцелења.


чудотворства, те чињаше чудеса многа на корист људи. Тако претвори горку воду у
слатку; низведе дажд у сушно време; исцели од сумашествија кћер цареву; васкрсну
мртваца. Овај мртвац беше исплатио дуг некоме зајмодавцу. Но несавесни
зајмодавац хтеде по други пут наплатити дуг, па користећи се смрћу свога дужника
дође удовици његовој и тражаше, да му одмах плати дуг. Удовица плакаше и
жаљаше се епископу. Св. Донат опомену зајмодавца да почека док се човек сахрани,
па ће се онда разговарати о дугу. Но зајмодавац љутито настојаваше на своме. Тада
Донат приђе мртвацу, дохвати га и викну: "устани, брате, и види шта имаш са
зајмодавцем својим!" Тада се мртвац диже, и грозним погледом погледа на
зајмодавца свога, и рече му, када и где му је платио дуг. И још потражи он од
зајмодавца писмену обавезу своју. Устрашени зајмодавац даде му у руке хартију,
коју оживели мртвац поцепа, па поново леже и упокоји се. Мирно сконча св. Донат у
дубокој старости и оде ка Господу, 387 год. Његове мошти и сад почивају на корист
вернима у Еврији у Албанији.


благочесних. Тек што се беше удала за једног хришћанина, загледа се у њу неки
Турчин из комшилука, и позиваше је на сажиће са њим. Христољубива Аргира
одбијаше такве прљаве предлоге Турчина. Но овај се разбесни и оптужи је суду, како
је хтела примити ислам, па после одрекла. Од судије до судије, из тамнице у тамницу,
света Аргира проведе пуних 15 година страдајући за Христа. Јер љубљаше Христа
изнад свега у свету. Најзад сконча у тамници у Цариграду, 1725. год.
(Житија Светих за данас)
Заведејев Јаков од тројице беше,
Што пречудне тајне Христове видеше,
Што видеше Спаса преображенога,
Одећом белога, лицем пламенога,
И у врту опет видеше Га тужна,
У крлетци света к'о немоћна сужња.
Збуњен беше Јаков овом супротношћу,
Док просвећен не би васкрсном светлошћу.
А кад Господ уста, Јаков поверова;
Разбише се сумње као облак сновâ!
Па још Дух кад сиђе и силу му даде,
Јаков непобедив војвода постаде.
Војевати поче и дању и ноћу,
И чудеса творит' с Божијом помоћу.
Све за име Христа, све у славу Христа,
Док то свето име светом не заблиста.
Залуд крвав Ирод одсече му главу
Бог војводи своме даде вечну славу.
РАСУЂИВАЊЕ
Леже неки благочестиви старац на смртну постељу. Пријатељи његови скупише се
око њега и плакаху за њим. У том се старац три пута засмеја. Упитавши га иноци,
чему се смеје? Старац одговори: „први пут се засмејах, јер се ви бојите смрти; други
пут — јер нисте спремни за смрт; трећи пут — јер идем од труда у покој.
" — Видите,
како праведник умире! Он се не боји смрти; он је спреман за смрт, и он види, да кроз
смрт одлази из трудног живота у вечни покој. Кад се природа човекова замисли у
првобитном рајском стању, онда је смрт неприродна онако исто као што је и грех
неприродан. Од греха је и произашла смрт. Покајан и очишћен од греха човек не
сматра смрт уништењем него капијом за живот бесмртни. И ако су кад праведници
молили Бога да им продужи земаљски живот, то није било нити због љубави према
овом животу нити због страха смртнога, него једино да би добили више времена за
покајање и очишћење од греха, те да би што безгрешнији и чистији пред Бога
изашли. И ако су кад показивали страх пред смрћу, то није био страх од смрти него
од Суда Божјега. Какав ли страх тек морају имати пред смрт грешници непокајани?
СОЗЕРЦАЊЕ
Да созерцавам вазнесење Господа Исуса, и то:


вазнесења;


БЕСЕДА
о обасјању Христовом
Устани ти који спаваш и васкрсни из мртвијех,
и обасјаће те Христос (Ефес. 5, 14).
Свети апостол Павле, слично свима другим апостолима и светитељима хришћанским,
све што учи друге учи по сопственом свом искуству. Јер вера Христова је искуство,
опит, а не теорија и људско мудровање. И Павле је лежао као духовно успаван, и био
је духом мртав док год се противио вери хришћанској. Но он се пробудио, и устао, и
духом васкрснуо и био обасјан Христом. Он зна Себе из времена кад је духом спавао,
па онда из времена кад се пробудио, па кад је устао, па кад је Духом васкрснуо, па
кад је био обасјан Христом. Оно што зна о себи као хришћанину он саветује и
другима. Као апостол он види себе у светлости великој, и верује, да и сви други
људи, ако хоће, могу бити тако светли као он. Светлост није његова него Христова;
његова је само љубав према тој светлости.
Но обасјање Христом потребно је човеку на почетку као и на крају. Јер без Христова
обасјања човек се не може ни пробудити, ни устати, ни васкрснути из мртвих, као
што после не може сам собом ни живети у вери ни умрети у нади. Христос је
потребан на почетку као и на крају. Као што је дављеном детету потребна рука
родитељска и да га извади из воде и да га после води по сухој земљи чувајући га да
се опет не утопи, тако је и Христос Господ потребан дављенима у водама греха. И
сам апостол добио је обасјање Христово на почетку, на путу за Дамаск, па га је опет
добио после. Прво обасјање је обраћање ка Христу, а друго утврђивање себе у
Христу. Прво обасјање ми сви добијамо кроз крштење, а потоње кроз веру и
испуњавање заповести Господњих. Сви они пак који немају обасјања Христова, или
су га имали па изгубили, јесу као успавани, као мртви.
О Господе благи, пробуди нас, дигни нас, васкрсни нас, јер ниједно од овога ми не
можемо без Тебе. Теби слава и хвала вавек. Амин.