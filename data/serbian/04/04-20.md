



родитеље своје, и дом, и богатство, и настани се у једном пустињском манастиру у
Тракији. Ту себе преда најтежим подвизима. Спавао је на камењу — да би само мање
сна имао — ишао је вазда гологлав, и одевао се у једну хаљину од кострети, због чега
је и прозван Трихин или Кострет. Због свог великог самомучења ради спасења душе
Бог га обдари великим даром чудотворства и за живота и по смрти. Мирно је скончао
око 400 год. Тело му се показало мироточивим.


славним игуманом Јованом Лествичником, а по смрти овога и сам постане игуманом.
Поред тога што је био велики подвижник, он је био и красноречив списатељ живота
светитељских као и других поучних списа. Водио је жестоку борбу против јеретика
тако звани акефалита (безглавника), који су порицали IV Васељ. Сабор у Халкидону.
Скончао у дубокој старости 685 год. и отишао ка Господу, коме је верно послужио.


буде изабран за патријарха Антиохијског у време цара Јустинијана. На тај положај
уздигла га је његова добродетељ, чистота живота, велика духовна ученост и тврда
вера. Но цар Јустинијан паде у јерес докетску, против које оштро устајаху патријарх
Цариградски Евтихије и овај блажени Анастасије. Цар прогна Евтихија, и хтеде
прогнати и Анастасија, но не може наћи овоме никакве замерке у животу. Када пак
Јустинијан умре, покајавши се претходно и повративши Евтихија на престо, тада
Јустин, наследник његов, успе да прогна Анастасија на основу некаквих клевета.
Проведе Анастасије 23 године у прогонству, и поново би враћен на престо
Антиохијски за време цара Маврикија. Још 6 година управљаше црквом Божјом и
сконча земно путовање своје 599 год.


манастира Фарана, под гором Синајском; па када блажени Анастасије би прогнан с
престола, он би и преко своје воље постављен за патријарха Антиохијског. О њему
пише и блажени Софроније патријарх у своме Лимонару врло похвално. Григорије се
одликоваше нарочито превеликим милосрђем, особито према грешницима. Упокојио
се у Господу 593 године.


Јерихону на дрвету (Лк. 19, 1 —9), уђе у дом његов, што приведе Закхеја покајању.
Доцније Закхеј следоваше апостолу Петру, који га постави за епископа у Кесарији
Палестинској, где је верно служио Јеванђељу и мирно скончао.


знаменити манастир Метеор у Тесалији. Имао велики дар прозорљивости и
чудотворства.
(Житија Светих за данас)
Анастасије, отац богоносни,
Труд на се прими молитвен' и посни,
Подвиге држа дуге и истрајне,
Све докле духом не упозна тајне.
Тад уста своја отвори медена:
— Христос је, рече, спасенија стена.
Не реци лудо: Он је давно био,
Где је Он сада, да би ми зборио? —
Евангелије, Његов завет свети,
Ко би се мог'о њему одупрети?
Оно ти збори место самог Христа,
Та то су уста Његова пречиста!
Ти опет збориш: да Га видим желим! —
Погледај умом и срцем свецелим
У Причест свету, од вина и хлеба,
Ту је Он телом, шта ти друго треба?
Покај се, брате, покај грехе своје,
Хиљаду смрти око тебе стоје!
Пред духовником грехе исповеди,
Крв потом пиј Му и тело Му једи.
Покај се само. Почнеш ли с кајањем
Живећеш правдом и светлим надањем.
Покај се, брате, покај грехе своје,
Хиљаду смрти око тебе стоје.
РАСУЂИВАЊЕ
Свети Анастасије Синајски учи: „свакоме хришћанину даје се од Бога ангел да га
чува целога живота (осим ако га неко злим делима не прогна). Но као што дим
прогони пчеле, и зли смрад голубове, тако и чувара живота нашега, ангела, удаљују
од нас греси наши: пијанство, блуђење, гнев и остало... Сваког верног човека ангел
наставља сваком добром делу, док демони упињу се да саблазне верне и лише их
царства небеског..." Да су ангели близу људи и да се старају за људе, о томе сведочи
цело Свето Писмо, а нарочито Нови Завет. Осим тога постоје у православној цркви
безбројна предања светих људи и жена, која сведоче ово што свети Анастасије тврди
на име: да свакога од нас у овом животу прати благи и моћни весник Божји, војник
Цара небеског, ангел светлости. Ко, осим луда, одгони доброг пријатеља од себе?
Ваистину, само лудаци и крајње незналице, одгоне греховима својим своје најбоље
пријатеље, своје ангеле хранитеље.
СОЗЕРЦАЊЕ
Да созерцавам васкрслог Господа Исуса, и то:


намучише и распеше, него остављајући их самим себи подржава Своје устрашене
пријатеље;


невернима него жури на помоћ вернима.
БЕСЕДА
о једном и једином темељу спасења
Темеља другога нико не може поставити
осим онога који је постављен, који је
Исус Христос (I Кор. 3, 11).
Јевреји кажу: темељ је Мојсеј. Мухамеданци кажу: темељ је Мухамед. Кратковиди
природњаци кажу: темељ је природа. А ми питамо: да ли Мојсеј васкрсе из гроба? И
да ли се Мухамед вазнесе у небо? И да ли природа даје Духа Светога Утешитеља?
Мојсеј не васкрсе; Мухамед се не вазнесе у небо; а природа не само не даје људима
Духа Светога Утешитеља него дише мржњом против човека, и режи на њега, и
показује нокте. Не може бити темељ свету онај ко је у греху зачет ко је сам чинио
грехе; ко је лутао и тражио савета у жена; ко је туђом силом чинио нека дела; ко је у
гробу иструхнуо, и чије име доводи људе у двоумицу односно пута, истине и живота.
А Мухамед и Мојсеј у греху су зачети, грехе су чинили, тражили су савета у жена,
туђом силом чинили су дела, у гробу су иструхнули, и њихово име доводи људе у
двоумицу односно пута, истине и живота.
Зато се, браћо, немамо куд обзирати по историји и тражити други неки темељ осим
Господа Исуса Христа, који је зачет без греха, који не учини ни једнога греха; који не
луташе и не искаше савета ни у кога; који је Својом сопственом силом чинио моћна
дела; који није иструхнуо у гробу, и чије име не доводи људе у двоумицу односно
пута, истине и живота.
Не каже апостол, да је Христос поставио неки темељ, него да је Он сам Собом тај
постављени темељ. Он је сва правда, зато је Он и темељ сваке правде. Он је сва
истина, зато је Он и темељ сваке истине. Он је сва мудрост, зато је Он и темељ сваке
мудрости. Он је сва сила, зато је Он и темељ сваке силе. Он је све добро, зато је Он и
темељ сваког добра. Он је сав живот, зато је Он и темељ живота у оба света, у овоме
и у ономе. Господе васкрсли, Ти си темељ спасења нашег и живота вечног. Теби
слава н хвала вавек. Амин.