



Риму, и имаше војводски чин. Пореклом беше од Готског племена. Посећиваше често
хришћане по тамницама и помагаше их својим имањем. Због велике чистоте и поста
даде му се од Бога власт над духовима нечистим. Када би оптужен као хришћанин, он
смело стаде пред цара, баци преда њ свој војнички појас, и јавно исповеди Христа
Господа. Би мучен разним мукама, шибан, гвожђем струган, свећама опаљиван. Но
он не подлеже тим смртоносним мукама, но јави се жив и здрав. Његови другови,
војници, видећи очигледно, да Бог помаже Сави, примише веру Христову. Њих 70 на
броју одмах бише по наредби царевој посечени. Светом Сави јави се у тамници сам
Христос Господ у великој светлости и крепљаше мученика Свога. По том Сава би
осуђен на смрт потопљењем у воду. И бачен би у реку дубоку, где предаде душу
Богу, 272 год. И душа му оде ка Господу, коме је веран остао у мукама многим.


Дамјана у Цариграду, и прими на себе тежак подвиг ради Христа Бога и ради душе
своје. Себе је сматрала невестом Христовом, и овај свет као и непостојећи. Од њене
велике љубави према Богу проистицаше и њено велико милосрђе према људима,
нарочито према болним и страдалним. Даром, који јој Бог даде, исцељиваше она
разне болести и разне муке на људима. На њеним ноћним молитвама виђали су је сву
обасјану светлошћу небеском. А по смрти и мошти јој беху целебне, те се на њеном
гробу кроз векове стицаше мноштво болника и страдалника. Упокојила се мирно и
прешла у вечну радост Господа свога 540 год.


св. Ђорђа. Видећи храбро трпљење и чудеса св. Ђорђа, ови дивни војници посташе
хришћани, због чега бише посечени.


жртву идолима, а тако исто и брата мученикова Папијана који беше отпао од Христа
због страха од мучења, тада Пасикрат метну руку своју у огањ и викну: „тело је
смртно и огњем сагорева, но душа је бесмртна и не осећа видљиве муке!" Мајка га
пак много подржаваше и храбраше да истраје до краја. Би посечен с Валентином; и
оба се преселише у царство Христово, око 228 год.


овај Тома се прављаше луд Христа ради. Неки Анастасије не хте му дати тражену
милостињу за манастир него му удари шамар. Тада Тома прорече: „од сада нити ћу ја
што примити од Анастасија, нити ће ми Анастасије моћи што дати!" После једног дана
умре Анастасије, а и Тома при повратку за манастир издахну. И тако се зби
пророчанство овог светог човека. Престави се св. Тома у Дафни код Антиохије, у
време патријарха Домина (546—560 г.).


Христа 1564 год., а Никола 1776 год.
(Житија Светих за данас)
Свети Тома луд се прави
Ради Христа Спаса свога,
А у срцу Бога слави,
Творца света Јединога.
У срцу му Божје име,
– Помилуј ме благи Боже!
Своју душу храни тиме:
– Помилуј ме благи Боже,
Не брине се Тома свети
Шта ће свијет о њем' рећи,
Нек свет виче, нека прети,
Прави Суд ће Бог изрећи.
Ко је свету угађао
Пред Богом се наш'о лажан,
А Тома се насмејао
Свету што се прави важан.
О ти сенко поврх вода,
Што се тако важна правиш?
Сва је стварност у Господа.
Кад за ништа сматраш себе,
Тим ћеш Њега да прославиш.
РАСУЂИВАЊЕ
Препоручујући хришћанима да долазе у храм на молитву Златоуст вели: „ако неко
донесе потчињеним грађанима царску или кнежевску грамату, грађани не испитују
живот доносиоца, да ли је он богат или сиромашан, или праведан или грешан, но сви
пажљиво слушаше оно што он чита. Ако ли неко није чуо, пита онога ко је чуо. Па
кад толико страхопоштовање имате од земаљскога цара, како ли тек треба да
слушате нас (свештенике) овде где Творац небесних сила говори кроз нас грешне?"
И заиста, што је Св. Писмо друго него Грамата Цара небеснога! Како да нас не
интересује сваки дан и сваки час та јединствена и спасоносна Грамата, кад нас
интересују и најмање наредбе најмањих власти у држави? Св. Антоније рекао је: „све
што радиш, имај за то оправдање у Св. Писму." Но како ћеш имати оправдање у Св.
Писму, ако не знаш Св. Писмо?
СОЗЕРЦАЊЕ
Да созерцавам васкрслог Господа Исуса и то:





БЕСЕДА
о ништавилу свега у сравњењу са Христом
Држим све да су трице,
само да Христа добијем (Филиб. 3, 8).
Апостол који ово пише имао је светску ученост, имао је богатство и пријатеље, имао
је младост и здравље, имао је све изгледе на светске успехе у своме народу. Но он
каже: све оставих! Ради Христа Исуса Господа својега све остави. Пред светским
мудрацима постаде као будала, пред богаташима као просјак, пред пријатељима као
непријатељ; младост и здравље изнури драговољним мукама и страдањима; све
изгледе на светске успехе затвори сам себи једним потезом. И зашто све ово учини
ти, о свети апостоле Павле? Зато што држим све да су трице, само да Христа добијем.
Па да ли се, браћо, превари апостол Павле оставивши све као трице, и да ли доби
нешто више добивши Христа? Двадесет столећа сведоче, да се апостол не превари, и
да добивши Христа доби несравњиво и више и боље од онога што остави и жртвова.
Доби мудрост изнад сваке светске учености, и богатство нетрулежно и
непропадљиво; и пријатеље у лицу нелажних ангела Божјих; и бесмртну младост без
болести и старења; и успех божански, који траје без промене у животу вечном. Све
ово он доби добивши Христа. И све ово он доби оставивши све што свет даје
љубимцима својим.
Заиста, браћо, бољи је Христос од света; и нема речи којима би се описала Његова
надмоћност над светом. Свет своје љубимце обмањује, а Христос Своје љубимце
истински награђује. Јер свет даје мало а узима све; даје трулеж а узима живот.
Христос пак тражи мало а даје све; тражи да одбацимо трулеж а даје живот вечни.
Христос је, браћо, наш једини истински пријатељ.
О васкрсли Господе Христе, помози нам одрећи се трица, одрећи се трулежи, и даруј
нам живот вечни. Теби слава и хвала вавек. Амин.