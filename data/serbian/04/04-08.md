



Седамдесеторице апостола. Све их спомиње апостол Павле у својим посланицама.
Иродион беше сродник Павлов. Поздравите, пише Павле Римљанима, Иродиона
рођака мојега (16, 11). Много пострада Иродион од Јевреја као епископ
Неопатрски: бише га штаповима по глави, камењем га удараше по устима, бодоше га
ножевима. И када га оставише као мртва, устаде свети Иродион и продужи служити
апостолима. У Риму је помагао апостолу Петру, и би посечен са многим другим
хришћанима онога истога дана када и Петар распет. Св. Агав имађаше дух пророчки.
У Делима Апостолским помињу се два његова пророчанства. Прво, прорекао је
велику глад по целом свету, која се и зби у време ћесара Клаудија. И друго, када се
срете у Кесарији с апостолом Павлом, који иђаше за Јерусалим, Агав узе појас
Павлов и веза себи и руке и ноге говорећи: тако вели Дух Свети: човјека којега је
овај појас, овако ће га свезати у Јерусалиму Јевреји (21, 11). Св. Руф беше
епископ у Тиви Јеладској. И њега спомиње апостол Павле: поздравите Руфа
избранога у Господу (Рим. 16, 13). Беше епископ у Ирканији Азијској. Св. Флегонт,
који се на истом месту спомиње, беше епископ у Тракијском граду Маратону. Св.
Ермија, споменут с осталима, беше епископ у Далмацији. Сви они као пчеле Христове
разношаху мед Јеванђеља по разним крајевима страдајући много ради љубави
Христове. Сви се преселише у вечно царство Христа љубљенога.


оправљању храмова Божјих и великом храброшћу у противстајању насилним
кнежевима. На 13 дана пред смрт јавио му се св. Теодосије и наговестио му његов
скори прелаз у други свет. Упокојио се 1156. год.


Сабора писао посланицу против јеретика Несторија. Упокојио се мирно 432. год.
(Житија Светих за данас)
Избраници Божји, апостоли свети,
Потрчаше трком и стигоше мети.
Ташти свет презреше, к Богу се пружише,
Земно жртвоваше, вечно задобише
Љубав према Христу, јача од свих сила,
Кроз мрак незнабоштва њима је светлила
Трка је свршена, битка добијена,
Војска од јунака Христу приведена.
Победних венаца у Христа је много,
Кад би хтео и ти, венчат' би се мог'о
Апостоли свети, умолите Бога,
Да и нас не лиши царства небеснога.
РАСУЂИВАЊЕ
Има јунаштва над јунаштвом и подвига над подвигом. Свети Епифаније Кипарски
позвао на ручак Илариона Великог, па да би показао што веће гостољубље према
свом знаменитом госту изнесе на трпезу печено пиле и понуди. Рекне му Иларион:
„опрости, но од када се замонаших не једох ништа заклано!" На то Епифаније: „а ја
од када се замонаших не легох никад у постељу докле најпре не опростих противнику
своме!" Удивљен Иларион рече: „твоја је врлина, свети Владико, већа од моје!" — Ово
је велика поука за све нас. Превасходна је ствар пост, али је још превасходнија
опраштање увреда. Постом се човек вежба за великодушност, а опраштањем увреда
показује великодушност. Оно претходи овоме, но само оно не спасава без овога.
СОЗЕРЦАЊЕ
Да созерцавам васкрслог Господа Исуса, и то:





БЕСЕДА
о васкрсењу мртвих
Али ће рећи ко како ће устати мртви?
и у каквом ће тијелу доћи? (I Кор. 15, 35)
Апостол Павле унапред зна приговоре, које ће неверни чинити васкрсењу из мртвих,
па их унапред и одбија. Како ће устати мртви? питају се и данас неверни, који ни
телесним очима не виде чудеса васкрсења у природи а камо ли духовним. Безумниче,
продужује апостол, ти што сејеш, не ће оживљети ако не умре. Док семе у земљи не
умре, не израста биљка, то јест нешто сасвим различито од семена. Но неверни гледа
очима, и не види, него се и даље пита: како ће васкрснути мртав човек? Како? Онако
како је Христос васкрсао. Он се спустио мртав у гроб, а дигао жив. Васкресење из
смрти показује и природа; но јаче од природе показује васкрсли Господ. Да би нам
олакшао веровати и надати се — веровати у васкрсење уопште, и надати се нашем
сопственом васкрсењу, Он је сам васкрсао из гроба, васкрснувши пре тога Лазара
Четвородневнога, и сина Наинске удовице и ћерку Јаирову.
Но у каквом ће телу устати мртви? питају се неверни. У онаквом у каквом Бог хоће. У
Бога је безброј врста тела. Сва тела пак дели апостол у две групе: у земаљска и у
небеска. У небеска тела, дакле, обући ће се они који су умрли у земаљским телима:
нетрулежно замениће трулежно, бесмртно замениће смртно, красно замениће
ругобно. Но и у небеском телу човек ће познати себе и друге око себе, као што човек
познаје себе и кад је обучен у просјачке рите и кад је обучен и царску порфиру.
Господе пребогати, не предај нас вечној трулежи, но као царске синове обуци нас у
одећу бесмртну. Теби слава и хвала вавек. Амин.