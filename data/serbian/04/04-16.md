



цар Диоклецијан бављаше у Аквилеји нареди да се погуби знаменити духовник
Хрисогон. У то време неки стари презвитер Зоил имаше виђење којим му се откри,
где се налази тело Хрисогоново несахрањено. Пожури старац, нађе тело мучениково,
положи га у сандук и држаше у своме дому. Тридесети дан после тога јави му се св.
Хрисогон и извести га, да ће у току девет дана оне три девојке мученички пострадати,
а да ће и он у том времену преставити се. Исто то извешће прими у виђењу и
Анастасија Узорешителница, која беше пошла за својим учитељем Хрисогоном. И
заиста после 9 дана и старац Зоил престави се, и оне три сестре изведене беху на суд
пред цара. Цар саветоваше свете девојке, да се поклоне идолима, но оне све
отказаше и исповедише своју тврду веру у Христа. Ирина рече цару, како је глупо
клањати се стварима од камена и дрвета, које су поручене, за погођену цену, да се
направе рукама каквог смртног човека. Разјарен цар баци их у тамницу. А када цар
пође у Македонију, поведоше за њим све робове и сужне, међу којима и ове три
свете. Даде их цар неком војводи Дулкитију на истјазање. Овај војвода распаљен
мрачном страшћу, хтеде да оскрвни девице, но када хтеде ући к њима у тамницу, у
време када се оне мољаху Богу, њему се узе памет, те нападе на црне котлове и
лонце испред врата да грли и љуби, те тако сав оде гарав и црн. Чувши цар за овај
случај нареди, да други војвода Сисиније, предузме суђење овим сестрама. После
тешког истјазања судија осуди прве две сестре на сажежење, а Ирину задржа још
неко време надајући се, да ће је моћи оскврнити. Но када посла Ирину по војницима у
блудилиште, ангели Божји спасоше ову чисту девицу, вратише војнике а њу
изведоше на једно брдо. Сутрадан изађе војвода с војницима ка томе брду, но не
могавши се успети, нареди, те Ирину стрелама устрелише. Света Анастасија прикупи
сва три тела на једно место и чесно сахрани. Све чесно пострадаше за Христа Цара и
Господа око 304 год.


Василиса и Теодора. Бачене у море, но море их не прими. Оне хођаху по мору као по
суху и појаху Богу: Једно поприште трчах, Господе, и војска гоњаше за мном,
Господе, и не одрекох се Тебе, Господе, спаси дух мој! —видећи их тако незнабошци
најпре се задивише, но по том везаше им камење о врат и поново их бацише у
дубину морску, и потопише. Сви чесно пострадаше за Христа Цара и Господа 281
год.
(Житија Светих за данас)
Чисте душе, чиста тела,
К'о три крина, чиста бела,
Три сестрице јунакиње,
Светог Духа златне скриње,
Крв пролише, живот даше,
Венцима се увенчаше.
Агапија — љубав чиста,
Хионија — к'о снег блиста,
И Ирина — име мира,
У мукама к'о сред пира
Величаху живог Бога
И Господа Васкрслога:
Вишњи Боже што имамо
Теби, ево, све давамо:
Тело, душу, и све муке —
Све у Твоје прими руке!
Спаси тело огња течног,
Спаси душу гнева вечног!
О хвала Ти што нас створи,
И још мука удостоји! —
Три сестрице, три девице,
Због Тројице мученице.
РАСУЂИВАЊЕ
Прича старца Варлаама. Имао један човек три пријатеља; два од њих љубљаше он
искрено, а трећега с досадом избегаваше. Деси се да цар позва тог човека да плати
дуг. Он се обрати за помоћ првом пријатељу, но овај га се одрече и оде. Он се обрати
другом, но ни овај му не поможе. Он се са стидом обрати трећем, и овај радосно пође
са њим пред цара. Толковање: први пријатељ је богатство, други родбина, а трећи
добра дела човекова у овом свету. Цар је Бог који кроз смрт шаље позив и тражи дуг.
Човек умирући тражи помоћи у свога богатства, но ово се окреће и прелази одмах у
руке другог господара. Тада се он обраћа родбини, но родбина та испраћа самог и
остаје. Тада он помишља на добра дела своја, која је с досадом вршио, и ова одмах
полазе са њим на пут пред Цара и Судију. — Ко има уши да чује, нека чује. Једини
пратиоци душе за онај свет јесу дела човекова, било добра, било зла. Све оно што је
човеку било мило и драго оставља га и окреће се од њега; само дела његова, сва до
једнога, иду са њим. Ко има разум да разуме, нека разуме.
СОЗЕРЦАЊЕ
Да созерцавам васкрслог Господа Исуса, и то:


Павла;





видели.
БЕСЕДА
о отрежњењу од греха
Отријезните се једанпут као што
треба, и не гријешите (I Кор. 15,34).
Ову заповест даје апостол у вези са васкрсењем Христовим. Пошто је изређао многе
доказе васкрсења Господњег, он одлучно заповеда вернима, да се отрезне као што
треба и да више не греше. Зашто апостол ставља наше отрежњење у зависност од
васкрсења Господа? Зато што је васкрсење Христа из мртвих главни утук грешењу.
И зато што нас ништа у свету не може одвратити од грешења као сазнање, да је
Господ устао из гроба, да жив седи сада на престолу славе, и да чека нас на Своме
Суду. Грешење и после тога сазнања савршено је безумље. А отрежњење од
грешења после тога сазнања савршено је природно и разумно.
Отријезните се једанпут као што треба! Не полутански него потпуно. Избите из своје
памети и сећање на грех. Јер грех је као биљка која може расти и у најбезводнијим
крајевима. Једна кап влаге — и привидно усахла биљка озелени. И једно сећање на
привидно давно умрли грех оживљава га и чини силним. Незнабошци, који не
имадоше пример васкрсења из мртвих и грешише, имаће неког оправдања на Суду.
Они ће рећи: није било ништа тако силно што би нас могло отрезнити од грешења. Ми
смо држали да је гроб последње ушће реке човечјег живота, јер нисмо имали доказа
живота после смрти. Тако ће незнабошци. Али како ћете се ви, хришћани, оправдати,
ви који сазнасте за васкрсење Христа и не отрезнисте се; ви који чусте толика
сведочанства о Васкрсу и о Суду, и продужисте грешити, — како ћете се ви
оправдати?
Браћо моја, отрезните се једанпут као што треба и не грешите, јер Христос васкрсе из
гроба. О васкрсли и живи Господе, помози нам отрезнити се од грешења једном за
свагда. Теби слава и хвала вавек. Амин.