



св. Григорије Двојеслов. Дошао беше у Италију у време Готско, и у граду Сполетану
ушао једнога дана у цркву на молитву. Замоли црквењака, да га остави у цркви
закључана и преко ноћи. И тако проведе целу ноћ на молитви не мичући се с места.
Сутра дан исто тако, па и другу ноћ. Црквењак га назва лицемером и удари му
шамар. Но у том часу полуде. Видећи црквењака како се љуто мучи Исаак се наднесе
над њега, и зли дух побеже од њега, и црквењак оздрави. Чуше људи за тај случај и
цео град стече се око овога чудног странца. Нуђаху му новаца и имања, но он све
одби, и ништа не прими, него се повуче у шуму, где направи себи келију, која се
убрзо обрати у велики манастир. Знаменит беше Исаак због свог чудотворства,
нарочито због видовитости. Једном у вече нареди он братији, да изнесу све мотике у
виноград и тамо их оставе. Сутрадан пође с братијом и понесе ручак у виноград.
Чудила се братија, коме ће тај ручак, кад немају радника. Кад тамо, а оно онолико
људи копа колико је било мотика. Десило се то, да су ти људи као лопови дошли да
украду мотике, но силом Божјом буду заустављени да сву ноћ копају. — Други пут
дођу два човека без мало нага и потраже одећу од Исаака. А Исаак посла монаха к
једном шупљом дрвету крај пута, да донесе оно што тамо нађе. Оде монах, нађе
некаква одела и донесе у манастир. Игуман узме та одела и преда их просјацима. Ови
се тешко застиде, када познаду своје одело, које они беху у оном дрвету скрили. —
Неки човек пошаље две кошнице у манастир. Монах сакрије једну уз пут, а једну
донесе и преда игуману. Рекне му светитељ: „пази при повратку, у ону кошницу што
си оставио крај пута увукла се отровна змија. Чувај се да те не уједе."


епископ у граду Парији, у Малој Азији. Опре се да потпише царску хартију против
иконопоштовања. Због тога би много гоњен и мучен. Но он оста тврд у Православљу
као дијамант. Сконча у првој половини VIII века, и пресели се ка Господу.


прозорљивац. Имао многе небеске визије. Неколико монаха благословио на подвиг
мучеништва. Упокојио се у 98 години, 1730 год.


Раздаде имање своје ништим и удаљи се у манастир, где налагаше на себе све тежи
и тежи подвиг. Узимала је храну само једном на дан, и то хлеб и воду; уз Часни Пост
једном у два дана; а само на Рождество и на Ускрс кушала је уље и рибу. И ако је
била игуманија у манастиру, била је слушкиња свима осталим сестрама, и стидела се
да њу неко послужи. Удостојила се великог дара чудотворства, и за живота и по
смрти. Упокојила се у Господу 860 год.
(Житија Светих за данас)
Атанасија завет изврши
На земљи засја к'о звезда јасна,
Телесну немоћ духом надвлада,
Заволи Бога још као млада;
Постом и бдењем тело исуши,
Само да стекне спасења души:
Имање много бедним раздаде,
Сву себе вољи Божјој предаде.
Виђење виде у светом храму:
Светлост небеска просече таму,
И глас јој дође: Атанасија,
Кротост и смерност — то Богу прија,
У том се вежбај од свега више
Док срце куца и дух ти дише.
—
Атанасија, душа прекрасна,
И гордост сваку у себи скрши,
Вољи се Божјој даде потпунце,
Послушна Богу к'о јарко сунце.
Љубав љубављу Господ одврати
И благодаћу труде јој плати.
А кад се сврши рок јој земаљски
Даде јој живот, бесмртни, рајски.
РАСУЂИВАЊЕ
У злога цара Константина Копронима беше добра ћерка, девица Антуса „красна
грана на злом дрвету"
. На све наваљивање свога оца да се уда она оста упорна, јер
беше тврдо везана срдачном љубављу за Христа Господа. А када јој отац умре,
Антуса раздаде имање ништим и постаде инокиња у некоме манастиру. Колико су за
дивљење многи благородни мужеви, који оставише сујету светску и пођоше уским
путем за Христом, толико су два пут више за дивљење женске, које презреше и
младост, и богатство, и све пролазне привлачности света ради љубави Христове. Да
је богаташу тешко ући у царство Божје, рекао је сам Господ, — тешко, да, но не
немогуће. Лако је презрети богатство и сав свет ономе ко презре самога себе.
СОЗЕРЦАЊЕ
Да созерцавам васкрслога Господа Исуса, и то:





појави где хоће.
БЕСЕДА
о граду који се зида
Овде немамо града који ће остати,
него тражимо онај који ће доћи (Јевр. 13, 14).
Не беху ли, браћо, Вавилон и Нинива велики и чудни градови? Данас се само
гуштери легу по прашини кула њихових. И Мемфис и Теба не беху ли гордост
фараона и кнежева људских? Данас је мучно утврдити место где су ти градови некад
били. Но оставимо градове од камена и цигле; погледајмо на градове од крви и меса и
костију. Људи дуже и брижљивије зидају град свога тела него ли тврђаве и
катедрале. По осамдесет и по сто година зидају људи градове тела свога; и на крају
виде да је труд њихов узалудан: оно што су деценијама зидали са бригом и
даноноћним страхом стропоштава се у прашину гробну у једноме трену ока. Чији
град телесни не сруши се и не завали у прашину? Ничији. Но оставимо градове
телесне; погледајмо по градовима среће, које људи с колена на колено зидају.
Материјал из кога су ти градови сазидани јесте: весеље, сласт, имање, власт, част,
слава. Где су ти градови? Као паучина обмотавају људе за час, и као паучина се
цепају и ишчезавају чинећи срећне несрећнијим од несрећних.
Ваистину, ми овде немамо града који ће остати. За то тражимо онај град који ће доћи.
То је град сазидан од духа, живота и истине. То је град коме је сам и једини неимар
Господ Исус Христос. Тај град се назива царством небеским, бесмртним животом,
двором ангела, пристаништем светитеља, уточиштем мученика. У том граду нема
двојства од добра и зла него је све јединство добра. Све што је сазидано у томе граду
сазидано је за увек. Свака цигла у томе граду остаје, без краја и конца. А цигле су
живи ангели и људи. На престолу у том граду седи и влада васкрсли Господ Исус
Христос.
О Господе васкрсли, избави нас испод рушевина времена и уведи нас милостиво у
Твој вечити град небески. Теби слава и хвала вавек. Амин.