



Харитона Великог у Палестини. Заволевши Христа Господа свим срцем, свом душом
и свим умом својим, он је од младости почео путовати по светим местима и слушати
поуке и савете светих људи. Најзад се настанио у Харитоновој пећини, где се предао
тврдом подвигу проводећи дане и године у посту, молитви и бдењу, непрестано
помишљајући на смрт и учећи се смирењу. Као добро узрели плод убран би смрћу и
пресељен у Рај. Поживе и упокоји се у VIII столећу.


Диоклецијана. Када св. Ђорђе великомученик беше мучен, они гледаху муке његове,
као и чудеса која се том приликом догодише. Видевши све то они изађоше пред цара,
одбацише оружје, скидоше са себе појасеве војничке, и храбро исповедише име
Господа Исуса. Зато беху стављени на велике муке, и најзад вргнути у огањ, где им
тела сагореше, док им душе одоше ка Господу у вечиту радост. Чесно пострадаше у
Никомидији 303. год.


почетком Х века, беше син Теофилакт од 16 година када умре патријарх Стефан. Цар
хтеде тога свога сина узвести за патријарха, јер га беше заветовао духовном звању
још од малена, али због малолетства постиде се то учинити. Престо патријаршиски
заузе Трифун, прост али чист и благочестив старац. И оста Трифун на престолу три
године. Када син царев уђе у двадесету годину, намисли цар пошто пото уклонити
Трифуна и свога сина ставити за патријарха. Светитељ Божји Трифун не хтеде се
добровољно уклонити с престола не због чега другог него једино због тога што
сматраше за велику саблазан, да се тако млад човек уздиже на тако одговоран и
тежак положај као што је патријаршиски. Тада сплетком некога злога епископа
измамљен би потпис незлобивог Трифуна на чистој хартији, па после изнад тог
потписа би написана у царском двору тобожња оставка патријархова, коју цар
објави. Наста због тога велика смутња у цркви, јер народ и свештенство стајаху уз
Божјег човека Трифуна. Онда цар силом уклони старог патријарха и посла у
манастир; а сина свога Теофилакта уздиже за патријарха. Св. Трифун поживе у
манастиру као подвижник 2 године и 5 месеци, и престави се Господу, 933 год.


Турака, Турци га насилно потурче у Смирни. Као покајник замонашен у Св. Гори, у
ман. Есфигмену. Мучен савешћу он пожели да крвљу својом опере свој грех. Оде у
Смирну, где Турцима покаже крст и икону Васкрсења Христова. Посечен 19 априла
1819 год. у 19 години својој. По смрти јавио се жив духовнику своме Герману.


Филотејског манастира. Утврђивао хришћане у вери у многим странама балканским,
и прославио се чудотворством. Ходио је бос, због чега је и прозват Боси. Преставио
се у Цариграду.
(Житија Светих за данас)
Незлобиви Трифун, пастир оседели,
Незлобношћу венац стјажа неувели.
Цар хоћаше криво рад сујете празне
Не бојећ' се Бога ни Божије казне.
Патријархом бити част је пред људима
Но бреме пред Богом и пред ангелима;
Дечко може стадо чуват бесловесно
Ал' где му је мудрост за стадо словесно?
Незлобиви Трифун правду Божју штити
— То не може, царе, рече, никад бити!
Дај човека зрелог, мудријег од мене,
Кој' ће Божјом Лађом крманит' кроз стене,
А не дете једно, ма и син твој био,
Кој' би Лађу Божју о стене разбио! —
Цар Роман учини како сам пожели,
Те свеца Трифуна и народ уцвели.
А Божије око по свету се шета
Гледајућ' где треба венац где освета.
РАСУЂИВАЊЕ
Старац духовник рече: „устајући изјутра, говори самоме себи: тело, ради, да би се
исхранило; душо, буди трезвена, да би се спасла и Царство наследила!" — Ово није
само гола реч, него је ово био устав многих хиљада монаха кроз векове и векове,
свакодневни устав живота. Радом су се хранили, а молитвом трезвили. Зашто само
монаха? Зар то не може бити устав свакога следбеника Христова? Није ли нам сам
Христос дао јасан пример у томе, т. ј. пример у труду телесном и у трезвењу
непрестаном молитвом?
СОЗЕРЦАЊЕ
Да созерцавам васкрслог Господа Исуса, и то:


траже (Марија Магдалена у врту); близу оних који су у страху (ученици у затвореној
одаји); близу оних који су гладни (на обали језера);


гладан.
БЕСЕДА
о опрезности према свему што није по Христу
Браћо, чувајте се да вас ко не зароби
философијом и празном пријеваром,
по казивању човечијему, по науци
свијета, а не по Христу (Колош. 2, 8).
Браћо нека нас не зароби философија, која нагађајући говори, да нема живота
вечнога нити васкрсења из мртвих. Јер ми не долазимо до Истине нагађањем
људским него Божјим откровењем. И оно што знамо о Истини, знамо од саме Истине,
која се открила у Господу Исусу Христу и нама саопштила кроз верне и мудре
сведоке Истине, апостоле и светитеље. Ако ли, због грехова наших, одбацимо ова
сведочанства и примимо нагађања људска, пашћемо у мрачно и љуто ропство
природе, тела, греха и смрти. Браћо, нека нас не преваре празна казивања човечја,
од човека и по човеку, као тобож да нема онога света, или и ако га има да ми тобож
ништа о томе не знамо. Гле, ми знамо поуздано да има онога света. И ово знамо не од
нагађача и обмањивача него од самога Господа Исуса, који се на Тавору јавио
ученицима са давно отшедшим из овога света Мојсејем и Илијом, и који се сам јавио
многим следбеницима Својим после смрти Своје. И још ми ово знамо од апостола,
светитеља и многобројних тајновидаца, којима Бог откри, због њихове чистоте и
светости, праву истину о ономе свету. Ако ли, због грехова наших, не верујемо овим
светим и истинитим сведоцима, ми ћемо онда веровати несветим и лажним људима, и
бићемо робови мрака, греха и смрти. Браћо, нека нас не заведе наука светска, која
испитује животиње, биље и камење, и вели, да она нигде није нашла Бога међу овим
тварима, те отуда дрско тврди, као да Бога и нема. Јер гле, ми знамо, да Творац и не
може бити као твар међу тварима, него је Он изнад свих твари, и различит од свих
твари. А ми то знамо како по духовном разуму и савести тако и по јасном откровењу
самога Господа Исуса, који се показао и у телу човечјем као Господар свих
створених твари, а тако и по сведочанству апостола и многих других светих и
видовитих људи.
Него прославимо Господа Исуса, васкрслога из мртвих. Господе васкрсли, Теби
слава и хвала вавек. Амин.