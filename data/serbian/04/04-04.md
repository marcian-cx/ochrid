



добродетељних, Плотина и Агатије. По смрти родитеља пређе у Солун, где се
замонаши. Као монах би узор свима у посту, крајњој уздржљивости, непрестаном
молењу, псалмопојању, бдењу и труду. Солунски епископ рукоположи га за
јеромонаха. Знаменити Григорије Декаполит посетивши Солун заволи Јосифа душом
и срцем због његовог ретког карактера, те га узе собом у свој манастир у Цариграду.
Кад опет букну пламен иконоборске јереси под Лавом Јерменином овај Јосиф би
упућен у Рим, да позове папу и римску цркву у борбу за праву веру. Но на путу
ухвате га пирати и довезу на Крит, где су га јеретици држали 6 година у тамници.
Јосиф се радовао што се удостојио страдати за Христа, и непрестано је за то
благодарио Богу сматрајући железне вериге на себи као украсе од злата. Шесте
године, на Божић, изјутра зли цар Лав би убијен на јутрењи у цркви. У тај сами час
јави се св. Николај Јосифу у тамници и рече му: „устани и следуј мени!" Јосиф се
осети као дигнут у ваздух; и на једанпут обре се пред Цариградом. Његовом доласку
обрадују се сви правоверни. Испевао је каноне и стихире многим светитељима. Имао
је дар прозорљивости, због чега га патријарх Фотије постави за духовника и
исповедника свештенству препоручујући га као: „човека Божјег, ангела у телу, оца
отаца"
. У дубокој старости предаде дух свој Господу, коме је верно служио и делом и
песмом. Сконча мирно у очи Великог Четвртка 883 год.


персијског Саворија би погубљен епископ св. Симеон. Фервута, сестра епископа, би
узета у двор по жељи царице. Но Фервута беше необичне лепоте, због чега
навалише многи просиоци, међу којима и жреци и гатари незнабожачки. Фервута све
одби; тиме изазва велики гнев против себе. Па како се у то време царица разболи,
сви жреци објаснише цару, да је царица отрована од Фервуте, а као лек болесној
царици препоручише ово: да се Фервута, сестра њена, и робиња њихова, као
хришћанке, престружу тестером, да се три половине телâ ставе на једну страну а три
на другу, а царица да се пронесе између њих. Цар се сагласи с тим крволочним
гатарским предлогом. И Фервута са својом сестром и робињом пострада тако за
Христа 343 год. заслуживши тиме неувели венац у бесмртном царству Господа свога.


пронашао, причестио и сахранио св. Марију Египатску. У својој стотој години упокоји
се у Господу, у VI столећу.


где се препирао с мулама о вери. Не могући га надјачати разлозима, Турци га ставе
на муке, у којима Никита свети сконча и преда душу своју Богу, 1808 год.
(Житија Светих за данас)
Слушкиња Господња, девица Фервута,
Ко невино јагње на заклању ћута,
Нити рече: јаој! нити рече: куку!
Но с радошћу прими и поднесе муку.
Она презре призрак и земаљске лажи,
Јер јој Господ беше од свег света дражи,
У царскоме двору болест и празнина
Без чудесне вере у Божијег Сина;
Међу жречевима тамнина проклета
Без познања Творца и небесног света.
Телесна лепота — камен спотицања,
Без љубави Божје, вере и надања
Фервута се зато сва жртвова Христу,
Све предаде свету осим душу чисту.
Њен телесни кавез мучитељ раздроби
Но не може душу живу да зароби;
Расече се кавез, душа у Рај оде,
У праву слободу из лажне слободе.
Прсну крв по земљи, тело земљом поста,
А Фервута жива у вечности оста.
РАСУЂИВАЊЕ
Ко прославља Бога, и Бог њега прославља. То се показало јасно и обилно у животу
светитеља. Св. Јосиф Песмописац заиста прослави Бога и делом, и страдањем, и
песмом. А Бог њега прослави и за живота и по смрти. За живота јави му се св. отац
Николај у тамници и ослободи га тамнице. А када св. Јосиф премишљаше, да ли да
спева канон св. апостолу Вартоломеју, јави му се овај апостол, обучен у беле
одежде, и рече Јосифу, да је Богу угодно, да он спева тај канон. Када се Јосиф
упокоји дознаде један грађанин из Цариграда за славу, којом Бог прослави угодника
свога. Тај човек беше дошао у цркву св. Теодора Фанерота, да се моли овоме
светитељу, да му јави, где се сакрио један његов одбегли слуга. Јер св. Теодор беше
познат у народу као светитељ, који јавља, где се налази нешто изгубљено или
украђено, због чега беше и прозват Фанерот (Откривач). Три дана и три ноћи
мољаше се човек, па кад не доби никаква одговора од светитеља, хтеде отићи. У том
часу јави му се св. Теодор у визији и рече: „што се љутиш, човече? Јосиф
Песмописац растављаше се душом од тела, те смо били код њега; па кад се упокоји
ове ноћи, сви ми, које је он славио песмама, спроведосмо душу његову на небеса, и
пред лице Божје постависмо. Зато одоцних, да се теби јавим"
.
СОЗЕРЦАЊЕ
Да созерцавам васкрсење Господа Исуса, и то:





Своје сопствено тело.
БЕСЕДА
о цркви тела Господњега
Развалите ову цркву, и за три дана ћу је подигнути (Јов. 2, 19).
Тако Господ говораше злобним Јеврејима за цркву тијела Свога. Но како злобним
није дато ништа да разумеју, тако ни Јевреји не разумеше и наругаше Му се. Господ
их не укори за то, али што рече, оно се и зби. Јевреји разорише тело Његово, а Он Га
васпостави и уздиже у слави и сили. Злобни казнише Бога разорењем, а Бог укори
злобне сазидањем. Злобним је задовољство да покажу своју силу убијањем, а Богу је
радост да покаже Своју силу оживљењем. Ништа краће није од тријумфа злобе нити
ишта трајније од тријумфа Истине. Развалите ову цркву. Господ назива тело Своје
црквом. Та црква, разваљена, била је стешњена у један мрачан гроб, и тешким
каменом спречен јој приступ светлости. Но та црква није ни потребовала светлост од
сунца; Она је имала Своју светлост, Своје Сунце Правде, које је изнутра светлило.
Нежна небеска рука уклонила је камен од гроба, и Господ је устао у слави и сили. То
што се десило једном са пречистим телом Христовим, дешавало се доцније више пута
са Црквом Светих на земљи. Противници цркве бездушно су гонили и мучили цркву,
разваљивали је и у таму сахрањивали. Но Црква је после таквих убоја и стешњења
устајала са већом славом и силом. Као што је црква тела Његовог васкрсла, тако ће
на крају крајева у пуноћи и савршенству васкрснути и Црква Светих Његових.
О Васкрсли Господе, не предај нас трулежи и вечној смрти, но васкрсни нас у живот
бесмртни. Теби слава и хвала вавек. Амин.