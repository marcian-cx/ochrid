



Италији са својом женом Прискилом. Када цар Клаудије нареди да се сви Јевреји
протерају из Рима и Италије, тада се Акила пресели у Коринт, где га апостол Павле
први пут упозна, и оста у дому његову годину и по, крсти њега и жену његову.
Горећи ревношћу према вери Христовој Акила и Прискила отпратише Павла до
Ефеса, и помагаху му у делу његовом апостолском. Из Ефеса написа Павле прву
своју посланицу Коринћанима, у којој при крају каже: поздрављају вас много Акила и
Прискила с домашњом црквом својом (16, 9). По смрти цара Клаудија би дозвољено
Јеврејима да се врате у Италију, и Акила с Прискилом се врати у Рим. Пишући по том
посланицу Римљанима из Коринта апостол поздрави старе пријатеље и сатруднике
своје: поздравите Прискилу и Акилу, помоћнике моје у Христу Исусу који за душу
моју своје вратове положише, којима не ја један захваљујем него и све цркве
незнабожачке, и домашњу цркву њихову (16, 3-4). Доцније опет видимо Акилу у
Ефесу, где делује заједно са св. Тимотејем. Окован у Риму пише Павле Тимотеју у
Ефес: поздрави Прискилу и Акилу (II Тим. 4, 19). Као епископ Акила многе крсти и
вером просвети, идоле скруши, храмове сазида, свештенике постави и пронесе међу
људима славу Сина Божјег ваплоћеног. Најзад би убијен од озлобљених
незнабожаца, и пресели се у царство Христово.


монашким подвизима у пустињи тако да је животом својим и моћним чудесима
изазивао дивљење и монаха и световњака, и ако је бегао од славе људске, није се
могао сакрити. Имао велике борбе са прелестима ђаволским, нарочито за време
дуготрајног поста. Ђаво му је представљао час мед час красне јабуке, али се он није
дао обманути. Прозирао је у срца људска и погађао свачију страст и свачију помисао
не због тога да би показао својетајанствено знање него да би људе исправио.
(Житија Светих за данас)
Буктиња светлости што са неба сиђе
Апостол'ма најпре у срца униђе,
Апостоли њоме људе просветише,
Наследнике своје њоме укрепише.
Буктињом се овом и Акила свети
Од великог Павла духовно просвети,
И жена му верна, блажена Прискила,
И кућу им крсна сву испуни сила.
Оставише злобе и таште проводње,
Па кретоше у свет на дело Господње.
Послужише Павлу, сужњу инокосу,
Помогоше вољно светом Аполосу
И брат Тимотеју, Павловоме чаду;
Приведоше многе Христовоме стаду.
Благословне жртве блажене Прискиле,
Благословне ране светога Акиле,
Свуд се прославише, родом уродише -
Трудбеници царство Божје наследише.
РАСУЂИВАЊЕ
Хришћани се морају оклопити против саблазни овога света. Они морају бити
оклопници против свих удара и свих искушења, тако да се свако зло од њих одбија.
Оклоп се не ствара за дан ни за два него се брижљиво и трудно кује дугим
вежбањем. Шта вреди сва наша врлина, ако подлегнемо првој саблазни? Говорећи о
томе св. Григорије Ниски наводи пример са неким мајмуном у Александрији. „У
Александрији, вели, неки вештак научио мајмуна да врло окретно представља
играчицу на бини. Посетиоци позоришта хвалили су мајмуна, који је, обучен као
играчица, играо по тактумузике. Но док су гледаоци били заузети посматрањем за
њих тако новог призора, неки шаљивџија хтеде да покаже свима, да мајмун није
ништа друго до мајмун. Док су сви клицали и пљескали вештини мајмуна, шаљивџија,
веле, баци на бину оне слаткише, које мајмуни нарочито воле. Чим мајмун смотри те
слаткише, он заборави и игру, и пљескање, и скупоцено одело, и јурне са шапама на
слаткише; а како му је хаљина сметала, он је почне ноктима цепати, старајући се да
је збаци са себе. И место похвале и дивљења наста код гледаоца смех." Јер се кроз
поцепану маску „играчице" показао мајмун.
СОЗЕРЦАЊЕ
Да созерцавам праведну казну коју Бог посла на Кореја, Датана и Авирона (IV Мој.
16), и то:


вође;





против закона Божјег.
БЕСЕДА
о тврђи вере
Браните се од њега тврђом у вјери,
знајући да се такова страдања догађају
вашој браћи по свијету (I Пет. 5, 9).
Најглавнија тврђа душе човекове, браћо, јесте тврђа вере. На ту тврђу ђаво најјаче
напада свима стрелама својим и свима лукавствима својим. Јер зна дух нечисти и
злобни да кад ту тврђу разори, заробио је душу људску за увек. Затосе апостоли
свети мољаху Господу: дометни нам вјере (Лк. 17, 5). Помолимо се и ми, браћо,
сваки дан, да нам Господ дометне вере, да нам усили и укрепи веру нашу. Змија
највише чува главу у опасности, зато ју је сам Господ назвао мудром. Чувајмо и ми
тако главу нашег духовног живота, а то је вера. Ништа у свету не може заменити
веру у Бога: ни философија, ни наука, ни богатство, ни слава, ни сав свет с краја у
крај са свима пролазним прелестима својим. То ђаво зна, зато највише и напада на
веру нашу, наводећи сумњу на нас, колебајући нас, збуњујући мисли наше,
узнемирујући срце наше. Па кад ђаво зна, да је вера главна ствар, тим пре треба ми
то да знамо. Јер због нас Христос сиђе на земљу, због нас пострада на крсту, нама
предаде завет спасоносне вере.
А веру не можемо ни утврдити ни увећати до кроз страдање. Зато многострадални
апостол Петар и вели: такова страдања (као и ваша) догађају се нашој браћи по
свијету.Из смерности апостол не говори о свом страдању него говорио страдању
наше браће по Христу. Заједничари вере заједничари су и страдања. Не трпите само
ви, браћо, за веруправу него трпе и остала браћа ваша исте вере.
То нека вам блажи муке ваше. Но највише нека вам блажи муке Првенац у страдању,
сам распети Господ наш Исус Христос.
О Господе Исусе, Страдалниче над страдалницима и Победниче над победницима,
дометни нам вјере, и укрепи нас силом благодати Твоје као што си укрепио апостоле
Твоје свете. Теби слава и хвала вавек. Амин.