



Обојица живљаху у Цариграду будући у великој части и код цара и код народа. Мина
беше познат због велике учености и красноречивости, и споља држаше се као
незнабожац, у срцу, пак, беше убеђени хришћанин. Ермоген беше епарх
цариградски, и држаше се незнабоштва споља и изнутра, премда беше милосрдан и
чињаше многа добра дела. Када букну нека распра између хришћана и незнабожаца
у Александрији, цар Максимин посла Мину, да утиша метеж и да хришћанство
истреби из тога града. Мина оде и успостави мир, но објави себе хришћанином, и
обрати многе незнабошце у веру праву речитошћу и чудесима многим. Чувши за ово,
цар посла Ермогена, да Мину казни и хришћанство угуши. Ермоген изведе Мину на
суд, одсече му стопала и језик, и избоде очи, па га онда баци у тамницу. У тамници
Мини се јави сам Господ Исус, исцели и утеши Свога страдалца. Видевши Мину,
чудесно исцељена, Ермоген се крсти и поче проповедати силну веру Христову. И би
Ермоген постављен за епископа у Александрији. Тада разјарени Максимин сам оде у
Александрију и стави Мину и Ермогена на велике муке, које они храбро издржаше,
помагани благодаћу Божјом. Видећи храброст ових Христових војника и чудеса
Божја на њима, јави се пред судилиштем Евграф, тајник и пријатељ светог Мине, и
викну цару у лице; "И ја сам хришћанин!" Цар се збеси, трже мач и посече светог
Евграфа. Потом нареди нечестиви цар, те џелати мачем посекоше свете Мину и
Ермогена. Њихове свете мошти, бачене су у море, чудесним начином допловише у
Цариград, где их епископ, коме се у сну о томе јави, свечано дочека и чесно сахрани.


Скендербега и жена Стефана, деспота српског, сина Ђурђевог. Трпела изгнанство са
својим мужем и делила с њим сваку горчину живота како у Србији тако и у Албанији
и Италији. Васпитала своје синове, Максима и Јована, у правом хришћанском духу.
По смрти свога мужа замонашила се и предала сва молитви, делима милосрђа и
зидању и оправљању светих храмова. Верна супруга, изврсна мајка и савршена
хришћанка, она је у истини заслужила назив "Мајка Ангелина"
, како је народ и сада
назива. Чудотворне мошти њене почивају са моштима њеног праведног мужа
Стефана и посвећених синова, Максима и Јована, у манастиру Крушедолу (уколико
нису од Турака уништене). Упокојила се почетком XVI века и прешла у царство
бесмртно (в. 30. јул).


Богоодступник дође у тај град, Гемел изађе преда њ и јавно га изобличи за
богоодступништво. Зато би мучен и на крст распет 361. године. Када би у мукама на
крсту, чу се глас с неба: "Блажен си ти, Гемеле!"


Цар Лав Мудри написао му писмо, а он одговори и не отварајући писма царева.
Упокојио се у Господу у дубокој старости у IX веку.
(Житија Светих за данас)
Угодница Божја, света Ангелина,
Света и у браку, и ко монахиња,
Стрпљива у муци, у добру милосна,
У туђој жалости сведушно жалосна,
Гледаше у Бога, свог Утешитеља,
Блажаше се крстом Христа Спаситеља,
Утеха свом мужу, пример својој деци,
Деца свете мајке постадоше свеци.
Ко призове име Мајке Ангелине,
Брзо ћe му мука свака да умине.
У туробно време кад се царство сруши,
Када грехом многи нашкодише души,
Када тама турска земљу охваташе,
Ангелина душе српске спасаваше
Указујућ к "небу и духом и прстом,
Тешећи их Христом, лечећи их крстом.
И сад она свакој болној души спеши,
И са већом силом и лечи и теши.
Ко призове име Мајке Ангелине,
Брзо ћe му мука свака да умине.
РАСУЂИВАЊЕ
На безброј начина Господ Живи зна да милује и да кара, да избавља верне од
напасти, да обраћа неверне у верне, и да кажњава непоправиме гонитеље вере. Када
опаки Максимин погуби дивне мученике Христове, Мину, Ермогена и Евграфа, седе у
лађу и крете из Александрије са својом свитом за Цариград. Но наједанпут ослепи
очима, будући и раније слеп душом и умом, поче се жалити својима, како га неке
невидљиве руке страшно шибају. Ускоро потом зло и сконча као што је зло и живео.
У време св. Амвросија десио се и овакав случај: царица Јустина, јереткиња, беше
наговорила некога Јевтимија, властелина из Милана, да некако ухвати омрзнутог joj
епископа и одведе далеко негде у прогонство. Taj Јевтимије спреми кола и настани
се у једној кући близу цркве, да би лакше могао Авросија увребати сама и у колима
одвести. И баш онога дана када је он удесио и припремио све, да Амвросија ухвати,
дође наредба царева, да се Јевтимије због неког недела одмах отера у прогонство.
Тога дана војници дођоше, везаше зломишљеника и одведоше га у прогонство у
оним истим колима, која он беше спремио за изгнање Амвросијево. Другом приликом
уђе неки аријанац у храм, у коме служаше св. Амвросије, c намером, да из његових
уста чује штогод за што би га могао оптужити. Погледавши, тај јеретик виде
светитеља Божјег како поучава народ, и виде крај њега ангела светла, како му
шапће речи у ухо. Устраши се од тога веома, застиде самога сeбe, одбаци јерес, и
врати се у Православље.
СОЗЕРЦАЊЕ
Да созерцавам потоп света (Постања 7) и то:





земљу.
БЕСЕДА
о Авраму
Ја сам земља и пепео (Постања 18, 27)
Ово су речи, које праведни Аврам изрече за себе. Смешни су они људи, браћо, који
се погорде због своје дружбе са земаљским кнежевима и великашима, те почну о
себи високо мислити. Аврам се удостојио разговарати с Царем вечним и свемоћним,
па ипак је остао непоколебљив у смерности својој називајући себе земљом и
пепелом. Ко беше овај Аврам, да се удостоји толиког благоволења Божјег за живота,
и похвале по смрти и од апостола (Гал, 3; Јевр. 11) и чак од самог Господа Христа
(Лк. 16, 22; Јов. 8, 39)? Сељак, који је имао све врлине, живећи у свему по закону
Божјем. Човек са тврдом вером у Бога, правдољубив, гостољубив, милосрдан,
храбар, послушан, чист и смеран. Нарочито се пак прослави Аврам вером, силном
вером. Сто година беше Авраму, када му Бог рече, да ће му жена, дотле бездетна,
родити сина, и он поверова. И још док Сара не роди Исака, рече Бог Авраму: учинићу
семе твоје као песак на земљи (Пост. 13, 16). И Аврам поверова и не посумња. А
кад се роди Авраму јединац син, нареди му Бог, кушајући га, да тога јединца свог
принесе на жртву, што Аврам би готов да учини, да га Бог не одврати у последњем
часу. Толико беше овај дивни муж веран и послушан Богу. Зато га благослови Бог и
учини славним на земљи и на небу.
Благо онима, браћо, који без размишљања верују Богу и испуњују свете заповести
Његове. Благослов Божји пратиће их у обадва света.
О благословени Створитељу наш, благослови и нас грешне и уврсти нас у избране
Твоје, који имају део са Аврамом у Царству Твом. Теби слава и хвала вавек. Амин.