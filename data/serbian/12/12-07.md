



цркве православне беше знаменита рода; отац му беше царски намесник Галије и
Шпаније, но вером незнабожац, а мајка хришћанка. Док још беше у колевци, једном
се спусти рој пчела на њега, изли мед на уста његова и одлете. И још као дете
пружао је руку и говорио пророчки: "Целујте, јер ћу и ја бити епископ"
. По смрти оца
свога цар га постави за свог намесника Лигуријске области, у којој Медиолан беше
главни град. Када умре епископ тога града, би велика распра међу православним и
јеретицима аријевцима око избора новог епископа. Амвросије по дужности уђе у
цркву да одржава ред. Утом неко дете на грудима материним узвикну: "Амвросије -
епископ!" Ово цео народ прими као глас Божји и, насупрот вољи Амвросијевој,
изабраше једногласно њега за епископа. Амвросије се крсти и кроз недељу дана
прође све претходне чинове и би рукоположен за епископа. Као епископ Амвросије
утврди веру православну, потисне јеретике, украси цркве, распростре веру међу
незнабошцима, написа многе поучне књиге и послужи примером правог хришћанина
и хришћанског пастира. Он је саставио и познату благодарствену песму: Тебе Бога
хвалим. Овај славни јерарх, због чије су мудрости и слаткоречивости посећивали га
људи из далеких земаља, био је веома уздржљив, трудољубив и бодрствен. Спавао је
мало, радио је и молио се Богу непрестано, постио је све дане изузев суботе и
недеље. Зато му је Бог дао и да види многа чудеса Божја и да их сам учини. Открио је
мошти светих мученика Протасија, Гервасија, Назарија и Келсија (в. 14. октобар).
Кротак према малим људима, он је био неустрашив пред великим. Изобличио је
царицу Јустину као јереткињу, Максима тиранина и убицу проклео, цару Теодосију
забранио приступ у храм све док није покајао свој грех, с Евгенијем насилним и
самозваним царем не хте се сусрести. Овом богоугодном мужу дарова Бог толику
благодат, да је и мртве васкрсавао, демоне из људи изгонио, болеснике од сваке
болести исцељивао, и у будућност прозирао. Скончао мирно на освитку Васкрса 397.
године.


манастира светог Николаја, познатог због њега под именом Григоријата. На четврт
сата од манастира налази се његова келија, где се у ћутању испаштао и молио. Овај
Божји човек упокојио се мирно 1406. године. Године 1761. био је велики пожар у
манастиру, којом приликом неки монаси узму његове мошти и пренесу у Србију.


пустињу, он се хранио биљем и овршцима. По гласу свише преселио се на острво
Столобное. Једном уђоше разбојници у келију његову ради пљачке, и ослепеше
наједанпут. Ископао себи гроб близу келије, и сваки дан плакао над њим. Упокојио се
и преселио у Царство Христово 1554. године. Чудотворне мошти почивају му тамо
где је и постио.
(Житија Светих за данас)
Амвросије позно обраћени,
Амвросије брзо посвећени,
Стуб истине, светлост благочешћа,
Христов војник, гонитељ нечешћа,
Цркви Божјој божански послужи,
Црква свом се пастиру одужи,
Прослави га песмом и љубављу
(И ангели при томе су слављу),
Прослави га као свога оца,
Ко пастира и ко чудотворца,
И мудраца, равна Соломону,
Који призна целу васиону,
Невидљиву као и видљиву,
Да одаде хвалу Богу живу.
Тебе Бога и ми прослављамо
И сили се Твојој поклањамо,
Твојој сили и Твојој милости,
Вечној правди, чудесној мудрости.
Кроз Твог свеца дивног Амвросија.
O како си Боже милостиван,
O како си у свецима диван!
РАСУЂИВАЊЕ
Стоструко враћа Бог зајам, који се Њему позајми кроз сиромахе. Беше једном једна
жена хришћанка у браку c мужем незнабошцем. Живљаху у љубави и сиротињи.
Када c муком уштедеше 50 сребрника, рече муж жени, да би требало да даду тај
новац коме на зајам под интерес, јер ће иначе, сребрник по сребрник, појести
уштеђено и опет остати без ишта. Жена му одговори: „Ако хоћеш да дајеш у зајам,
подај Богу хришћанском.
"
„А где је Бог хришћански?" упита муж. Жена га одведе
пред цркву и рече му, да разда сав новац просјацима пред црквом говорећи мужу:
„Бог хришћански примиће то од њих, јер ови су сви Његови." Разделивши свих 50
сребрника сиромасима, вратише се дому. Но после извесног времена осташе они без
хлеба у кући. Тада рече жена мужу, да иде к цркви и примиће новаца од Бога, коме је
и дао. Оде муж и виде код цркве само просјаке, па у недоумици, ко ћe тo њему дати
новаца, шеташе око цркве. Наједанпут погледа преда се и виде један сребрн новац.
Он га узе, купи за њ једну рибу и однесе је кући. Пожали се муж жени, како никога
не виде и како му нико ништа не даде, него случајно нађе само један сребрник.
Одговори му жена: „Бог је невидљив и невидљивим начином све устројава." Када
жена распори рибу, нађе у њој неки светао камен. Она га даде мужу, а муж однесе
трговцу, да види може ли што за тај камен добити. Трговац му понуди 5 сребрника, а
муж се насмеја мислећи да се трговац шали, кад тако велику цену нуди. Трговац пак
помисли, да му се човек смеје због мале цене коју му понуди, па му понуди 10, па 15,
па 30, па 50 сребрника. Позна онај човек, да је то неки драгоцен камен, па се поче
затезати. Трговац све више и више дизаше цену док не достиже до 300 сребрника.
Тада човек прими 300 сребрника и радостан пође кући. „Видиш ли. како је добар Бог
хришћански?" рече му жена. Удивљен муж одмах се крсти, па заједно са својом
женом прослављаше Бога.
СОЗЕРЦАЊЕ
Да созерцавам греховни пад Адама и Еве и то:








БЕСЕДА
о томе како беше веома добро све што Бог створи
Тада погледа Бог све што је створио, и гле, добро бјеше веома (Постање 1,31).
Када су, браћо, делови једне грађевине добри, онда је грађевина у целини веома
добра. Добра је свака цигла напосе, и сваки камен, и малтер, и креч, и греде, и
стубови, но човека доводи до усхићења поглед на целу грађевину. Често пута понека
појединост у грађевини чини му се неразумљива и незгодна, но он то предаје
забораву у тренутку када баци поглед на целину. И заиста има у овоме свету доста
појединости, како у предметима тако и у дешавањима, која су нама и неразумљива и
неугодна. Тек кад нам се открије једна више целина, ми појимамо и стишавамо се.
Многа страдања и лишења у нашем животу ми сматрамо управо ругобним и
несмисленим онда када нас она задесе. Но када прођу дани и године, у нашем
сећању та страдања и лишења сјаје као драгоцено камење, које осветљава доцнији
пут живота нашега. Зато, ако те нешто у Божјој природи вређа, гледај на целину; ако
те у животу нешто огорчава, чекај стрпљиво нове дане и године, с вером и надом. И
овај цео живт ако ти се учини мучним и жалостним, уздигни очи своје духовне у други
свет, и бићеш миран и радостан. Јер и цео овај видљиви свет ипак није савршена
целина, - постоји и онај свет. Јер је речено: створи Бог небо и земљу. И сликар
упућује гледаоца да издаље гледа слику, да би је видео у свој красоти њеној.
О Господе, о Уметниче бесмртни, како је све веома добро што си Ти створио! Теби
слава и хвала вавек. Амин.