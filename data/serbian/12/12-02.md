



стотина година пре Христа за време цара Манасије. Прорекао опустошење
Јерусалима. Када Навуходоносор, цар вавилонски, удари на Јерусалим, Авакум се
склони у земљу Исмаилћанску, одакле се после опет врати у Јудеју, где живљаше
као земљорадник. Једнога дана ношаше он ручак радницима на њиви, кад му се
наједанпут јави ангел Господњи и рече: "Однеси ручак који имаш у Вавилон Данилу,
у јаму лавовску. И рече Авакум: Господе, Вавилона не видех, и јаму не знам где је"
.
Тада га ангел узе за косу и тренутно пренесе у Вавилон, у даљину огромну, на јаму
лавовску, у коју Данил беше бачен од цара Кира за казну, јер се не поклони идолима.
"Даниле, Даниле, прими ручак што ти га посла Бог"
, викну Авакум. И Данил прими и
једе. Потом ангел Божји опет узе Авакума и пренесе у Јудеју, на њиву његову. Још
је Авакум пророковао о ослобођењу Јерусалима и времену Христовом. Упокојио се у
дубокој старости и сахрањен у месту Кела. Мошти му откривене у време Теодосија
Великог.


оца пресели се с мајком на острво Хиос, где и пострада за Христа. Страдање ове
свете девице догоди се ускоро после страдања и смрти славнога мученика Исидора
војника (в. 14. маја). Када мучитељи посекоше Исидора, храбра Миропија тајно узе
тело његово, окади га и чесно сахрани на једном нарочитом месту! Опаки кнез
Нумеријан чу, да је тело мучениково украдено, и хтеде стражаре погубити. Сазнавши
да ће невини људи пострадати због њеног дела, блажена Миропија пријави се сама
власти и признаде, да је она тело мучениково узела и сахранила. По наредби
кнежевој света девица Христова би љуто шибана по целоме телу, и најзад, сва
рањава, бачена у тамницу. Но, Господ не остави Своју мученицу без утехе. У поноћи
обасја тамницу небеска светлост, и јави се много ангела, са светим Исидором у
средини. "Мир ти, Миропијо"
, рече јој свети Исидор, "Дође молитва твоја к Богу, и
скоро ћеш бити с нама, и примићеш венац што ти је припремљен"
. Зарадова се света
страдалница, и у том часу предаде дух свој Богу. Од њенога тела изађе благоухани
мирис, који испуни сву тамницу. Један од стражара видећи и осетивши све ово,
поверова у Христа, крсти се, и ускоро и сам мученичку смрт прими. Пресели се света
Миропија у вечност 251. године.


царства српског. Кротак, побожан и благ, он није хтео силом потчињавати
необуздане великаше, међу којима је најнеобузданији био Вукашин, који доброме
цару главе дође. Мученички пострада добри Урош 2. децембра 1367. године у
тридесет првој својој години. Од људи убијен, он би од Бога прослављен. Његове
чудотворне мошти почивале су у манастиру Јаску у Фрушкој гори, одакле су за
време Другог светског рата (1942. године) пренете у Београд и положене у Саборну
цркву поред тела кнеза Лазара и деспота Стефана Штиљановића. За време овога
доброг цара сазидан је манастир Свети Наум на Охридском језеру; сазида га Урошев
великаш Гргур.


умре, и би од братије опран, обучен и припремљен за сахрану. Два дана лежаше он
тако мртав, и наједанпут оживе. Када дођоше да га сахране, нађоше га где седи и
плаче. Потом се затвори у келију, и дванаест година још проживе, о хлебу и води
једино, ни с ким не проговоривши речи. Упокоји се у Господу 1176. године.


Велики чудотворац. Реку из даљине навратио молитвом у близини града Циклана.
Мошти му почивају у цркви његовог имена у Циклану у Сирији.
(Житија Светих за данас)
Као ветар прође Душанова сила,
Урошева оста за навек светиња.
Нејак у насиљу, силан у врлини,
Силан у врлини, правди и истини,
Урош Христа Бога свом душом заљуби,
Па задоби небо а земљу изгуби.
Грех никакав душу њему не искриви
Побеђен победи, умртвљен и - живи.
Сви велможи српски, горди, плаховити,
Не могоше живи оно учинити,
Што сад мошти чине Уроша светога,
Божјег угодника, Уроша Силнога.
Не царују људи богати прашином,
Но богати правдом и Божјом истином;
Зацарени Урош и сада царује,
И народу своме муке ублажује;
Молитве у Рају пред Христа узноси
Милост роду своме од Господа проси.
О Уроше царе, свети, племенити,
Помози нам закон Божји испунити!
РАСУЂИВАЊЕ
"Ко је дошао из онога света да нам јави?" Тако се питају неверници. Треба им
одговорити: покајте се за грехе ваше, ако хоћете да дознате; удостојите се, и
видећете. Св. Авакум путовао је с ангелом. Св. Миропија видела је мноштво ангела, и
међу овима св. Исидора мученика. Св. Атанасије Печерски два дана био је мртав за
овај свет а жив само за онај. По повратку му душе у тело, скупише се око њега и
питаху га: како оживе? шта виде? шта чу? Он ништа не хте говорити, будући сав у
ужасу од онога што је видео у ономе свету, но само рече: "спасвајте се!" Када много
навалише на њ, да им каже шта више од онога што виде по смрти, он одговори: "ако
вам и кажем, нећете веровати, нити ћете ме послушати." На поновно наваљивање он
рече између осталога: "кајте се свакога часа, и молите се Господу Исусу Христу и
Његовој пречистој Матери." И у наше дане бивају случајеви обамирања. И виђења и
искази свију оних који обамиру и у живот се телесни поново повраћају не противрече
једни другима него се допуњују. На име: сваки умрли види један део онога света, који
је преогроман, несравњено већи од овога света. Многи на смрти виде своје сроднике,
давно умрле, и са њима разговарају. То је без мало обична појава. 1926.г. у селу
Вевчанима био је на самрти Мелетије П. разговарао је са својом децом, умрлом пре
20 година. Кад су му живи сродници рекли: "ти бунцаш!" он одговори: "не бунцам,
него разговарам с њима као и с вама, и видим њих као и вас."
СОЗЕРЦАЊЕ
Да созерцавам греховни пад Адама и Еве, и то:








БЕСЕДА
о радосним откровењима у првој реченици
У почетку створи Бог небо и земљу (Постање 1,1).
Како је збијена и пуна свака реч Божја! Као савијено платно, које се може носити под
пазухом, и које се може распрострти по трави на дуго и на дуго. Како нам много и
много драгоценог блага открива ова реч Божја: у почетку створи Бог небо и земљу!
Она нам казује пре свега, да је Бог једини вечити и нестворен. И ово прво откровење
чини нам прву радост неисказану. У овом вртлогу промене и пролазности нас радује
неисказано то, што је Творац наш изнад промене и пролазности. Она нам, даље,
казује, да је једини и добри Бог Творац света, а чим је Творац то и Сведржитељ и
Промислитељ. И ово друго откровење чини нам другу радост неисказану. Свет није
приозашао од безумља или од случаја, без смисла и намене, него је произишао од
Бога Свемудрога, Свезнајућег, свемилостивог, који њим и управља водећи га
смисленоме циљу. Она нам, даље, казује, да је овај свет имао почетак, те ће
следствено имати и свршетак. И ово треће откровење чини нам радост неисказану.
Јер жалосно би било, да је овај свет вечит и да су сви циљеви, ближи и крајњи, само
у њему, што би ваистину проузроковало вртлог у разуму мудраца и жалост у срцу
праведника. Она нам, најзад, казује, да је Бог створио два света, небески и земаљски,
или безтелесни и телесни. И ово четврто откровење чини нам четврту радост
неисказану. Као што сад дижемо поглед у висину и радујемо се сунцу, месецу и
звездама над главама нашим, тако ми уздижемо дух свој к духовноме свету,
сличноме нама но чистијем и светлијем од нас - ка свету ангелскоме, и радујемо се,
јер знамо, да има један свет бољи од нашега, у који ћемо се и ми уселити, и као
заморени путници вратити се дома и одморити се. О како би тужно лутао поглед људи
по земљи, само по земљи, кад не би било звезданога неба! И како би тужно лутао дух
људи по свету материјалном, кад не би било света духовног, небеског!
Господе Свеблаги, слава Ти и хвала. Теби једином слава и хвала вавек. Амин.