



што је стално у срцу и на језику носио име Бога живога. А још, по предању, назван је
он Богоносцем и зато што је био узет рукама Бога ваплоћеног Исуса Христа. У оне
дане када Господ учаше ученике своје смерности, узе једно дете и ставивши га међу
њих, рече им: "Који се, дакле, понизи као дијете ово, онај је највећи у Царству
небеском" (Мт 18, 4). То дете био је Игњатије. Доцније Игњатије беше учеником у
светог Јована Богослова, заједно с Поликарпом, епископом смирнским. Као епископ
у Антиохији он управљаше црквом Божјом као пастир добри, и први уведе
антифонски начин појања у цркви, тј. појања за две певнице тако да кад појање на
једној страни престане на другој почиње. Такав начин појања откри се светом
Игњатију међу ангелима на небесима. Када цар Трајан пролажаше кроз Антиохију
идући у рат против Персијанаца, дознаде за Игњатија, призва га к себи и поче
саветовати, да принесе жртву идолима, па ће му он дати звање сенатора. Како
узалудни осташе и савети и претње цареве, Игњатије свети би окован у гвожђе и у
пратњи десет немилосрдних војника послат у Рим, да буде бачен пред зверове.
Игњатије се радоваше страдању за Господа свога и само се мољаше Богу, да
зверови буду гроб његовом телу, и да га нико не спречи у тој смрти. После дугог и
тешког путовања из Азије преко Тракије, Македоније и Епира, Игњатије приспе у
Рим, где би бачен пред лавове у циркусу. Лавови га растргоше и изедоше, оставивши
само неколико већих костију и срце. Пострада овај славни љубитељ Господа Христа


онога света и чинио чудеса помажући све до данас свакоме ко га призива у помоћ.


младости добро васпитан. Краљ Милутин га узео на свој двор, но он из велике
љубави према Богу одбегне и замонаши се у Кончулском манастиру украј Ибра.
Доцније био игуман Хиландара и претрпео много од пљачкашких латинских
крстоносаца. Био епископ бањски, потом хумски и најзад архиепископ српски. Од
почетка па до краја био строги подвижник. Имао нарочити дар суза. Измирио краља
Драгутина и Милутина, потом Милутина и Стевана Дечанског. Борио се крепко против
Латина као и против богумила. Под његовим надзором зидани манастири Бања и
Дечани. Обновио и сазидао многе цркве. Написао Родослов српских краљева и
светитеља. Неуморан у служби Богу до краја живота он се упокојио мирно у време
цара Душана, ноћу између 19. и 20. децембра 1338. године. Велики јерарх, велики
подвижник, велики трудољубац и велики родољуб.
(Житија Светих за данас)
Архијереј Христов, дивни и узорни,
Архијереј благи a не богоборни,
He од богоборних што Христа убише
Но од богоносних што Христа љубише —
Игњатије свети, муже богоносни,
Тебе прослављамо, тобом смо поносни.
Цар Трајан ти нуди звања и почасти,
Само кад би хтео пред идоле пасти.
Ти задиви цара, јер не хте пристати,
Ни за цело царство Господа издати,
На смрт радо пође, оче богоносни,
Зато те славимо, тобом смо поносни.
Пред зверове бачен ти мирно чекаше,
Рим забаве хоће: c тобом се играше!
— Пшеница сам Божја! — ти прозбори туде
— Зверови ме мељу, хлеб добар да буде!
A сад где је Трајан? Ти си рајски житељ,
Ангелима песма, нама си учитељ.
Игњатије свети, ти што Бога носи.
Хлеб живота за нас у Бог испроси!
РАСУЂИВАЊЕ
Kao пламеном неугасивим били су мученици свети обузети љубављу Христовом. Та
љубав олакшавала им је страдања и чинила смрт слатком. За св. Игњатија каже св.
Златоуст: „Он je c таквом лакоћом скинуо са себе тело као што неко скида са себе
одећу своју"
. Путујући за Рим на смрт, Игњатије се само једнога бојао, наиме, да га
хришћани некако не задрже од мучеништва за Христа, било молитвама Богу. било
пак неким спољашњим начином. Зато их је непрестано молио и писмено и усмено да
то не чине. ,,Простите ми"
, говорио је он, „ја знам што ми је на корист. Сад тек
почињем бити учеником Христовим, када не желим ништа од видљивог или
невидљивог, једино да Христа достигнем. Нека дођу на мене сва ђаволска мучења:
огањ, крст, зверови, сечење, раздирање, крушење "крстију, раздробљење целога
тела — само да добијем Исуса Христа. Боље ми је умрети за Христа неголи царовати
до крајева земље... Moja љубав је прикована за крст, и у мени нема огња љубави ни
према каквој ствари светској!' Када је био уведен у циркус, он се обрати речима
народу: „Грађани римски, знајте да ја не бивам кажњен због каквог злочина, нити
сам осуђен на смрт због безакоња неког, но ради Бога мога, чијом сам љубављу
обузет и кога ненасито желим: Његова сам пшеница, и зуби зверињи ће ме самлети,
да чист хлеб Његов будем"
. Када би изеден од зверова, Божјим Промислом остане му
срце међу костима. И када неверни расекоше срце свечево, видеше унутра на срцу
написано златним словима име: Исус Христос.
СОЗЕРЦАЊЕ
Да созерцавам храброст Исуса Навина и то:





свога,


БЕСЕДА
о Давиду
Тада рече Давид Натану: сагријеших Господу... сузе су ми хљеб, дан и ноћ (II Сам.
12; Пс. 41)
Сагреши цар Давид Богу, покаја се, и Бог му опрости. Велик беше грех царев, но још
веће покајање. Винован беше Богу за два тешка греха, за прељубу и убиство, али
кад га изобличи Натан, пророк Божји, он болно узвикну: сагријеших Господу!
Исповеди, дакле, свој грех и покаја се горко, прегорко. И скрушено се мољаше Богу,
плачући, постећи, лежећи на земљи, и подносећи кротко страшне ударе, које Бог
посла на њ и на дом његов и на народ његов због греха његова. У својим покајничким
псалмима он говори: ја сам црв а не човјек (пс. 22, 6). Од уздисања мојега приону
кост моја за месо моје (101, 5). Не спавам (ст. 7). Једем пепео као хлеб и пиће
своје растварам сузама (9). Колена моја изнемогоше од поста. Ево правог покајања,
ево истинитог покајника! Нити је отврднуо у греху, нити је пао у очајање. Него
надајући се у милост Божју, он се кајао непрестано. И Бог, који љуби покајнике.
смиловао се на овог узоритог покајника. И опрости му Бог, и прослави га изнад свих
царева Израиљевих, и даде му благодат превелику да спева најкрасније молитве
покајничке, и да прорече долазак у свет Спаситеља света, и то од колена његовог.
Видите, браћо, како је дивна милост Божја према покајницима! Толико омиле Богу
овај покајни Давид, да се Бог не устиде сам узети на себе тело из семена његовог.
Благо онима, који не отврдну у греху, и онима који не падну у очајање због греха.
Покајање спасава и од једног и од другог зла.
Господе милостиви, омекшај срце наше сузама покајничким. Теби слава и хвала
вавек. Амин.