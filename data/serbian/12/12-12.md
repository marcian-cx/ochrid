



рођења и место службовања овога славнога светитеља. Рођен од простих родитеља,
земљорадника, и он би и оста прост и смеран до смрти своје. Ожени се у младости, и
имађаше деце. А кад му жена умре, он се сав предаде служби Богу. Због свог
особитог благочешћа би изабран за епископа у граду Тримифунту. Но он и као
епископ не промени прости начин живљења, трудећи се сам лично око своје стоке и
обрађујући земљу. На себе врло мало употребљаваше од плодова труда свога, већи,
пак, део раздаваше бедним људима. Божјом силом показа чудеса велика: низведе
дажд у сушно време, заустави ток реке, васкрсе неколике мртваце, исцели цара
Констанса од тешке болести, виде и чу ангеле Божје, прозираше у будуће догађаје и
у тајне срца људског, обрати многе вери правој итд. Учествоваше на Првом
васељенском сабору у Никеји, и својим простим, но јасним исповедањем вере, као и
чудесима моћним, поврати многе јеретике у Православље. Беше тако просто одевен,
да када једном на позив царев хтеде ући у царски двор, војник мислећи да је неки
просјак, удари му шамар. Кротки и незлобни Спиридон окрете му и други образ.
Прославивши Бога чудесима многим и користивши много, како појединцима, тако и
целој Цркви Божјој, упокоји се у Господу 348. године. Његове чудотворне мошти
сада на острву Крфу, и дан-данас прослављају Бога многим чудесима.


кападокијским. Но у време гоњења Северова 203. године бачен у тамницу и прогнан.
Потом примио престо јерусалимски. Основао чувену библиотеку Јерусалимску, којом
се служио Јевсевије при писању своје Историје црквене. У време Декија би мучен на
разне начине, и бачен пред зверове. Оставши жив и од зверова нетакнут, бачен у
тамницу, у којој и сконча свој земаљски живот и пређе ка Господу 251. године.


Риму дерзновено проповедао истину Христову и изобличавао идолопоклонике. Због
тога би мучен у време цара Аврелијана и посечен.
(Житија Светих за данас)
Кипарска звезда, и луча цркве.
Бранитељ вере, Спиридон свети,
Ко дете препрост, чедан ко дете,
Простотом својом он свету светли.
Истини што ће множина речи.
Проста је сасвим Божја истина:
Творац је један у Тројству светом,
У Тројству Оца,' Духа и Cima.
Син се спустио на грешну земљу,
Од Деве чисте тело примио,
Да спасе људе. Човекољубац,
Чудеса многа Он је творио
Силом божанском — свесилан беше —
Нови је устав људима дао,
Устав љубави и устав вере.
Прослављен сада на небу седи
И свога труда плодове бере,
Плодови слатки Његовог труда
Свети су људи и свете жене.
Ово је стена људског спасења —
Спасења нема ван ове стене.
O Спиридоне, o светилниче,
Моли се за нас, Христов војниче.
РАСУЂИВАЊЕ
Све нам неће ништа помоћи, ако не будемо снисходљиви према слабостима људским
и праштали их. Јер како се можемо надати, да Бог нама опрости, ако ми не
опраштамо? Једанпут св. Спиридон продаде неком трговцу сто коза по уговореној
цени. И рече светитељ купцу да положи новац. Купац знајући да Спиридон сам никад
не броји новац, положи новац за 99 коза, a за ону једну утаји. Тада му Спиридон
одброја сто коза. Но када трговац са слугама потера козе, једна се од њих врати
вречећи. Он је погна, но она се опет врати. И тако се коза непрестано повраћаше
натраг у обор не хотећи никако ићи са осталим козама. Тада му рече светитељ тихо
на ухо: „Посмотри, синко, животиња ова не чини то узалуд. Да ниси задржао цену
њену?" Трговац се застиде и признаде грех свој. И када исплати утајено, коза одмах
пође за осталим козама.
Другом приликом уђоше лопови у тор оваца Спиридонових. Па када похваташе
онолико брава, колико хтедоше, пођоше да изађу из тора. Али невидљива сила
прикова их за земљу, те не могоше никуда маћи. Када свану, дође епископ своме
тору па видећи лопове, покара их благо и поучи да се убудуће старају живети од
свога труда a не од крађе. Онда узе једног овна и дарова им говорећи: „Примите ово
те да ваша мука и свеноћно бденије није узалуд"
. И отпусти их c миром.
СОЗЕРЦАЊЕ
Да созерцавам благослов Нојев над једном и проклетство над другом децом својом
(Постања 9) и то:





Хамовим.
БЕСЕДА
о Мелхиседеку
Ти си свештеник ва веки по чину Мелхиседекову (Пс. 109, 4; Јевр. 7)
О колико има Господ скривених и верних слугу Својих, који му служе дан и ноћ! О
колико сјајних комета, мимо звезданог неба, људима познатог, које се изненадно
јаве, заблеште и изгубе у васионском пространству оставивши причу о себи!
Праведни Аврам са својим потомством је као познато нам звездано небо над главама
нашим, а Мелхиседек као сјајна комета, која се изненадно јавила, пред којом се
познато нам звездано небо поклонило, и која се у незнан скрила. Ко је овај
Мелхиседек? Цар салимски, свештеник Бога вишњега! (Пост. 14, 18). Он изнесе
Авраму хлеб и вино; он благослови Аврама; и њему Аврам даде десетак од свега
свога. Па кад је Аврам онолико благословен од Бога, колико је благословенији онај
који благослови Аврама? О неиследивих дубина Божјег Промисла! Човечја мисао
простире се од данас до сутра, а Божја мисао прониче све до последњих времена.
Мелхиседек, по речима св. апостола Павла, предображава самог Господа Исуса
Христа (Јевр. 7). Јер док праотац Аврам беше дивни и богоугодни сељак, овај
Мелхиседек беше цар и свештеник. И Господ наш је Цар и Свештеник.
Мелхиседек понуди Авраму хлеб и вино. Господ наш понуди свему роду људском
тело и крв Своју. Аврам се поклони Мелхиседеку и даде му добровољни данак. Право
потомство Аврамово, тј. хришћани поклањају се Господу Исусу и дају Му
добровољну жртву, уздарје за дар, за дар тела и крви на Крсту. Ко ће исказати род
његов? И Христов и Мелхиседеков? Аврам отац ваш рад би био видети дан мој, и
видје и зарадова се (Јов. 8, 56). Господ тако рече Јеврејима. Како виде? Прозре
духом. Откри му Бог. А виде и у праобразу Христовом, у овом славном и дивном
Мелхиседеку, цару и свештенику и слуги Бога вишњега.
О Господе Исусе, благослови и нас као што си благословио верне слуге Твоје,
Мелхиседека и Аврама. Теби слава и хвала вавек. Амин.