



оних Јевреја, који живљаху по областима јелинским. Беше Стефан први од седам
ђакона, које апостоли свети рукоположише и поставише на службу око помагања
сиротних у Јерусалиму. Зато се и прозва архиђаконом. Силом вере своје Стефан
чињаше чудеса велика међу људима. Злобни Јевреји препираху се с њим, но биваху
увек побеђивани његовом мудрошћу и силом Духа, који кроз њега дејствоваше. Тада
посрамљени Јевреји, навикнути на потворе и клевете, узбунише и народ и старешине
народне против невиног Стефана, клеветајући га као да је хулио на Бога и на Мојсеја.
Брзо нађоше лажне сведоке који то потврдише. Тада Стефан стаде пред народ, и сви
видеше лице његово "као лице ангела" (Дап 6, 15), то јест лице му беше озарено
благодатном светлошћу као негда Мојсеју, кад је с Богом говорио. И отвори Стефан
уста своја и изређа многа доброчинства и чудеса Божја, која Бог учини у прошлости
народу израиљском као и многе злочине и противљење Богу од стране тога народа.
Нарочито их изобличи за убиство Христа Господа назвавши их "издајницима и
крвницима" (Дап 7, 12). И док они шкргутаху зубима, Стефан погледа и виде небо
отворено и славу Божју. И то што виде, он објави Јеврејима: "Ево видим небеса
отворена и Сина Човечјега гдје стоји с десне стране Бога" (Дап 7, 56). Тада га
пакосници изведоше ван града и убише камењем. Међу мучитељима његовим беше и
његов сродник Савле, доцније апостол Павле. У то време стајаше у даљини на неком
камену Пресвета Богородица са светим Јованом Богословом и гледаше мучеништво
овога првог мученика за истину Сина њеног и Бога, молећи се Богу за Стефана. То се
десило на годину дана после силаска Духа Светога на апостоле. Тело светог Стефана
тајно узе и сахрани на своме имању Гамалил, кнез јеврејски и потајни хришћанин.
Тако славно сконча овај првенац међу мученицима хришћанским и пресели се у
Царство Христа Бога.


Палестине, врло образовани у светској мудрости и у мудрости духовној. Монаси у
обитељи Светог Саве Освећеног, потом и презвитери. Страдаше љуто за иконе у
време три цара: Лава Јерменина, Михаила Валвоса и Теофила. Безумни Теофил
својим рукама их туче, и нареди, те им се гвожђем нацрташе по лицу подсмешљиви
стихови, због чега су и прозвати Начертани. Бачени у тамницу у граду Апамији
Витинијској. Теодор ту сконча од мука и рана. Теофан ослобођен у време Теодора и
Михаила, и постављен од патријарха Методија за митрополита никејског. Свети
Теодор сконча 833. године. Ова дивна браћа пострадаше за Христа, и примише дивну
награду од Христа у бесмртном царству светлости.
(Житија Светих за данас)
Ha Стефана Духом обасјана
Навалише Јевреји крвници.
Крвав Стефан на колена клече
И повика к небу иза гласа:
— O Господе, што c Крста опрости
Грех највећи што земљу потресе,
Грех највећи што га небо виде,
Што опрости Својим крвницима,
Сад и мојим опрости, Преблаги!
Шта је овај злочин спрам онога!
И ја шта сам спрам Господа мога!
To изрече, дух Богу предаде.
Гневни старци, грдне плашљивице,
Кад убише, тад се разбегоше.
Тад ангели c неба се слетеше
Око тела првомученика,
У хору му песму отпојаше,
Рајску душу у рaj узнесоше.
РАСУЂИВАЊЕ
Прича o божанском Младенцу Христу. Оба велика пророка, Исаија и Јеремија,
прорекли су, да ће Господ доћи у Мисир, и да ће се од присуства Његова потрести
храмови идолски и идоли разорити. Исаија је писао: гле Господ ће доћи у Мисир и
затршће се идоли Мисирски од лица Његова (Иса. 19, 1; Јер. 43, 12). Када
божански бегунци стигоше у град Ермопољ (Каиро), и тамо се приближише неком
храму идолском, наједанпут сви идоли у том храму падоше и разбише сe. O томе
пише и св. Паладије (у Лавсаику): „Видесмо"
, вели, „тамо храм идолски, у коме од
приласка Спаситељева падоше сви истукани (идоли) на земљу." У некоме месту,
званом Сирен, беше 365 идола. Када пресвета Дева ступи у тај храм c божанским
Младенцем на рукама, сви ти идоли попадаше и разбише се. Исто тако попадаше
идоли свуда по целом Мисиру. Св. пророк Јеремија бавећи се у старости својој у
Мисиру, прорекао је жречевима мисирским, да he сви идоли попадати и сви
рукотворени ликови сокрушити се у оно време када у Мисир дође Дева Мајка c
Младенцем, рођеним у јаслама. Ово пророчанство запамтили су жречеви добро, и
сходно њему изображавали су на храмовима својим Деву како почива на постељи, и
до ње у јаслима Младенца њеног, у пелене повијеног. И клања.ти су се томе
изображењу. Цар Птоломеј питао је жречеве, шта означава то изображење, a они су
му одговарали, да је то испуњење те таше. И та је тајна ваистину се и испунила и не
само Мисиру него и васцелом свету објавила.
СОЗЕРЦАЊЕ
Да созерцавм мудрост Пресвете Деве Марије и то:





се рече o Њему, и све то слагаше у срцу своме.


БЕСЕДА
о Пресветој Деви Богородици
Велича душа моја Господа (Лк. 1, 46)
Ми имамо, браћо, свега неколико речи записаних у Јеванђељу, што их је изрекла
Пресвета Богородица. Све те њене речи односе се на величање Бога. Она је била
ћутљива према људима, али је душа њена непрестано разговарала с Богом. Сваког
дана и часа она је налазила нови разлог и провод да велича Бога. Кад би се могла
знати и записати сва њена величања Бога кроз цели јој живот, о колико би то великих
књига изнело! Но и по оном једном величању, које је она исказала пред својом
рођаком Јелисаветом, мајком великог пророка и Прретече Јована, може сваки
хришћанин ценити, какав је мирисни и богоугодни цвет била душа њена пресвета. То
је само један дивни псалам душе Богородичине, који је дошао до нас кроз
Јеванђеље. Но такви псалми били су многобројни и многобројни у току живота
Преблагословене. И пре него што је чула Јеванђеље из уста Сина свога, она је знала
јеванђелски Богу говорити и Бога славити. То јој је знање долазило од Духа Светог
Божјег, чија се благодат непрестано улевала у њу као бистра вода у чисти сасуд.
Величала је Бога псалмима душе своје кроз цели живот свој, зато и њу Бог возвеличи
изнад херувима и серафима. И нас, малене и грешне, возвеличаће исти Господ који је
и њу возвеличао, у царству Своме, ако се и ми потрудимо, да ово кратко време
живота нашег испунимо величањем Бога делима, речима, мислима и молитвама.
О Пресвета, Пречиста и Преблагословена Богородице, закрили нас молитвама
Твојим. Теби и Сину Твом и Господу нашем слава и хвала вавек. Амин.