



хвалу Пресветој Богоматери, која роди Господа и Бога и Спаса нашега Исуса Христа.
Сабором се њеним назива ово празновање зато, што се тога дана сабирају сви верни,
да прославе њу, Матер Богорoдицу, и што се торжествено, саборно, служи у част
Њену. У Охриду је од старине био обичај, да се уочи другог дана Божића вечерња
служи само у Светој Богородици званој Челница. Све свештенство са народом ту је
саборно прослављало Пречисту Богоматер.


Витлејему, упутише се по наређењу ангела другим путем за домовину своју. И Ирод
опаки цар умисли поклати сву децу у Витлејему. Виде Бог ту намеру Иродову, па
посла ангела Свога Јосифу. Ангел се Божји јави Јосифу на сну и заповеди му, да
узме Младенца и Матер Његову и бежи у Мисир. Јосиф тако и поступи. Узевши
божанског Младенца и Матер Његову Пресвету, он се упути прво у Назарет (Лк 2,
39), где уреди своје домаће ствари, и узе собом сина свог Јакова, па онда одоше у
Мисир (Мт 2, 14). И тако се испунише речи пророчке: "Гле, Господ сједећи на
облаку лаку доћи ће у Мисир" (Иса 19, 1). У старом Каиру и данас показују пећину,
где је живела света породица, а у селу Матареа, близу Каира, указују на дрво, под
којим се одмараху Пресвета Богородица с Господом Исусом, као и чудотворан извор
воде под тим дрветом. Проживевши неколико година у Мисиру, света породица врати
се по наређењу ангела Божјег опет у Палестину. И тако се испуни друго
пророчанство: "Из Мисира дозвах сина својега" (Ос 11, 1). Ирод беше умро, а на
његов крвави престо седе достојни му у злу син Архелај. Чувши Јосиф, да Архелај
царује у Јерусалиму, упути се у Галилеју, у свој град Назарет, где се настани у дому
своме. Галилејом тада владаше други син Иродов, Ирод млађи, који беше нешто
блажи у злу од свог брата Архелаја.


монах. Врло суров према себи: носио ланце на телу и јео суха хлеба једном недељно.
Проживео седамдесет пет година и преселио се ка Господу око 825. године.


сабору. Око тридесет година провео у изгнанству због иконопоштовања. При цару
Теофилу иконоборцу шибан воловским жилама, при чему мученички сконча 840.
године и прими венац славе на небу.


крштењу метну крст себи на главу, и оста му на глави чудотворан отисак крста до
смрти. Скончао у Цариграду у VII веку. Славан због испосништва и чудеса многих. На
седам година прорекао дан своје смрти.
(Житија Светих за данас)
Међа измeђ ноћи и сунчана дана
Зора је румена, румена и росна,
Ти си зоро рујна, Дево богодана,
Претходница дана, рујна и поносна;
To поправи Еву и у Рај поврати.
Твоју помоћ ни нам грешним не ускрати.
Cуx Израиљ прође кроз Црвено море.
Из пустињске стене студен извор тeчe,
Купина гораше, не може да згоре —
Ко што зора личи на румено вече
Тако и ти, Дево, на праслике ове,
O ти коју Црква Богомајком зове.
Греху непозната, греху неодана.
O пречиста Мати нашег Спаситеља,
Због чистоте Твоје Богом си избрана
Да на земљу спустиш вечног Створитеља:
Зато власт имадеш за нас се молити
A ми радост Тебе пјети и славити!
РАСУЂИВАЊЕ
Прича o божанском Младенцу Христу. Када божанска породица бежаше испред мача
Иродова за Мисир, искочише разбојници на друм c намером да штогод упљачкају.
Праведни Јосиф вођаше једно магаре, на коме беше нешто ствари, и на коме
Пресвета Богородица са Сином својим на грудима овда-онда јахаше. Разбојници
ухватише магаре, да одведу. У томе приђе један од разбојника Богоматери да види,
шта то она држи на грудима. Видевши Дете Христа, разбојник се задиви необичној
красоти Његовој, па у дивљењу рече: „Кад би Бог узео на себе тело човечје, не би
био лепши од овог детета!" И нареди тај разбојник осталим друговима својим, да
ништа не узимају од ових путника. Испуњена благодарношћу према овако
великодушном разбојнику Пресвета Дева рече му: „Знај, да he те ово Дете наградити
добром наградом зато што си га данас сачувао"
. После тридесет и три године тај исти
разбојник за злочине своје висио је на крсту распет c десне стране Крста Христовога.
Његово је име Диомаз, док је име онога разбојника c леве стране Гестас. Гледајући у
Христа Господа невино распетог, Дисмаз се покаја за сва зла живота свога, па докле
Гестас хуљаше на Господа, Дисмаз га брањаше говорећи: он никаква зла није
учинио. Дисмаз је дакле, онај благоразумни разбојник, коме Господ рече: данас ћеш
бити са мном у Рају (Лк. 23, 41—43). И тако Господ дарова Рај ономе, који Њега у
детињству поштеди.
СОЗЕРЦАЊЕ
Да созерцавам чистоту Пресвете Богородице и то:








БЕСЕДА
о Пресветој Дјеви Богородици
А Марија рече: ево слушкиње Господње (Лк. 1, 38)
Ваистину, браћо, ево истинске слушкиње Господње! Је ли слушкиња она која је
своју вољу заменила потпуно вољом господара свога, онда је Пресвета Дјева прва
међу свима слушкињама Господњим. Је ли слушкиња она која с напрегнутом и
свецелом пажњом гледа господара свога, онда је Пресвета Дјева опет прва међу
слушкињама Господњим. Или је слушкиња она која кротко и ћутљиво подноси све
увреде и тегобе очекујући само награду од господара свога, онда је опет Пресвета
Дјева прва и најпревасходнија од свих, слушкиња Господњих. Њој није стало било до
тога да угоди свету, него Богу; нити јој је стало било да се оправда пред светом, него
само пред Богом. Сама послушност, сама пажљивост, сама кротост. Пресвета Дјева
је с правом могла рећи ангелу Божијем: ево слушкиње Господње! Највеће
савршенство и највећа част, коју може жена достићи на земљи, јесте да буде
слушкиња Господња. То савршенство и ту част Ева је у Рају без труда изгубила, а то
савршенство и ту част Дјева Марија је с трудом ван Раја задобила.
Молитвама Пресвете Дјеве Богородице, Господе Исусе, помилуј нас. Теби слава и
хвала вавек. Амин.