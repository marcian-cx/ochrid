11. Децембар
1. Преподобни Данило Столпник. Рођен у селу Витари код града Самосата у
Месопотамији од хришћанских родитеља, Илије и Марте. Измољен од Бога сузним
молитвама мајке нероткиње, и као јединац син одмалена Богу на службу посвећен. У
дванаестој години прими монашки чин, посети Симеона Столпника и од овога би
благословен. Жељан самоће, Данило напусти манастир и повуче се у неки запустели
идолски храм на обали Црног мора. Ту претрпи безбројне напасти од демона, но
победи све стрпљењем, молитвом и знамењем крста. После тога попе се на столп, на
коме оста до смрти своје трпећи подједнако и жегу и студен и нападе од људи и од
демона. Око његовог столпа сабраше се ученици многи, и он их настављаше к
животу вечном примером својим и речима. Овога Свог оданог слугу награди Бог још
у овом животу благодаћу великом, те чињаше чудеса многа, корисна људима, и
прорицаше будуће догађаје. Од свих страна стицаше се народ под столп његов
тражећи од светитеља Божјег помоћ и савет. Цареви и патријарси долазили су к
њему као и прости људи. Цар Лав Велики доводио је своје госте из других држава,
кнежеве и великаше, и показивао им светог Данила на столпу говорећи им: "Ево чуда
у моме царству!" Прорече Данило дан смрти своје, поучи ученике своје као отац
синове своје и опрости се с њима. Пред смрт његову ученици видеше над столпом
ангеле, пророке, апостоле и мученике. Пожививши осамдесет година упокоји се овај
ангелски човек 489. године и пређе у Царство Христово.
2. Преподобни Лука Столпник. Живео у Цариграду у време цара Константина
Порфирородног. Као војник учествовао у рату против Бугара, у коме виде погибију
многих хиљада људи, и из кога рата он изађе жив и неповређен. Видећи у свом
спасењу прст Божји, он презре сву сујету света, повуче се на један столп код
Халкидона, на коме се подвизаваше пуних четрдесет пет година чистећи душу своју
од сваке грешне жеље и помисли. Угодивши Богу, упокоји се између 970-980.
године и пресели се у бољи живот.
3. Преподобни Никон Сухи. Као монах у пештерама Кијевским би заробљен од
Татара. Три године проведе у ропству, окован, мучен и поруган. Када његови
сродници донеше паре, да га откупе од његовог господара, он одби то говорећи: "Да
је Господ хтео, да будем слободан, не би ме предао у руке ових безаконика"
. Једном
он рече свом господару, да ће га Христос кроз три дана ослободити. Татарин
мишљаше, да ће му роб да побегне, па му подсече жиле под коленима. Но трећега
дана, заиста Никон би пренет тренутно невидљивом руком у Кијев. После извесног
времена дође онај Татарин у Кијев и познаде у Никону бившег роба свога, покаја се и
крсти. И бивши господар поста послушник и ученик бившег роба свога. Никон,
назван Сухим због велике испоштености тела, би велики прозорљивац. Упокоји се
мирно у Господу 11. децембра 1101. године.
4. Свети мученик Миракс. Мисирац. Заваран од муслиманског емира примио ислам.
По том се покајао, ушао у џамију с крстом, објавио себе хришћанином, и позвао
муслимане да оставе лаж и приме истину. Мучен и посечен око 640. године.
(Житија Светих за данас)
Кад свети Данило умирати шћаше.
Ученике своје овако учаше:
— Чеда моја драга, плоде труда мога,
Прилепите срца за живога Бога.
Созерцајте духом небескога Оца,
Прослављајте хвалом чудеснога Творца:
Смерност нек је прва од врлина ваши,
Смерни су на небу Божји великаши.
Будите послушни, то приличи смерном.
To cy два украса сваком правоверном.
Гостопримство држе смерни и послушни,
Гостопримни будте и великодушни.
To cy три врлине, и још три ћу рећи:
Пост, бдеље, нишчета — стазе вечној срећи.
У земаљској тами шест вам ево свећа,
И седма је љубав, од свију највећа.
Тако светац рече, и благослов даде,
Своју свету душу Господу предаде.
O Даниле свети, становниче неба,
Испроси од Христа што нам грешним треба.
РАСУЂИВАЊЕ
Чува Господ све који га љубе (Пс. 144, 20). Житија светитеља потврђују то јасно
као сунце. Неки завидљиви свештеници оптужише патријарху Анатолију св. Данила
клеветајући на њ као да је он волх. У ствари, они завиђаху тада још сасвим младом
подвижнику, који их надмаши у свима врлинама и својим животом привуче многи
народ к себи. Патријарх позва Данила к себи, и испита га, прво како верује, па онда
како живи. И када Данило исказа све, патријарх устаде c места, загрли га и
похваливши — отпусти c миром. После неколико дана разболе се патријарх
Анатолије, па призва Данила и замоли га да се помоли Богу за њ, да би оздравио.
Данило се помоли Богу, и патријарх одмах оздрави. Па како патријарх хтеде Данила
нечим наградити, замоли га млади светитељ да као награду опрости клеветницима
његовим. На то патријарх рече: „Како да им не опростим, кад су они виновници
толиког блага, наиме, и тебе да познам, и кроз тебе исцељење да добијем!" Ваистину,
чува Господ све који га љубе, и зло, које им људи умишљају, окреће на њихово
добро. У време када св. Никон Сухи робоваше у Татарина, разболи се Татарин на
смрт; па видећи, да ће скоро умрети, нареди својим синовима, да по његовој смрти
распну на крст роба Никона више његовог гроба. Но св. Никон прозре у будућносг и
виде да ћe ce овај његов сурови господар крстити, па се помоли Богу за његово
оздрављење. И оздрави Татарин, мимо сваког очекивања. Тако спасе Никон
молитвом и себе од телесне смрти и свога господара од душевне.
СОЗЕРЦАЊЕ
Да созерцавам завет, који учини Бог c праведним Нојем (Постања 9) и то:
1. како Бог благослови Ноја и синове његове после потопа,
2. како завешта да неће више бити свеопштег потопа,
3. како стави дугу да буде знак тога завета.
БЕСЕДА
о Лоту
И рече им (Лот): никако, браћо, не чините зла (Постања 19, 7)
Лот, са женом и двема ћеркама живљаше у Содому. Праведник међу
неправедницима. Хоћеш ли погубити праведнога с нечестивим? упита верни Аврам
Бога. А Бог одговори верноме Авраму, да не само неће погубити праведнога, него
ако би се нашло десет праведних у томе граду, поштедео би цео град због тих десет.
Али у Содому се нашао беше само један праведник, Лот, и он — дошљак. Као што је
пред потоп света био један праведник у свету, Ноје, тако је пред пропаст Содома био
један праведник у Содому, Лот. Овај Лот беше сличан своме стрицу Авраму у свакој
врлини, нарочито беше послушан Богу и гостољубив веома. А Содомљани га мржаху
и као дошљака и, још више, као праведника. Браћо, не чините зла, учаше их Лот.
Неваљалце називаше браћом, да би их укротио, и опомињаше их, да не чине зла, да
би их спасао. Но његова братска реч изазиваше код њих још већу јарост. И удостоји
се Лот да га ангели Божји посете и изведу из тог поквареног града, чији греси
вапијаху к Богу. А неваљалци навалише на дом Лотов, да оскрвне светињу
гостољубља. Браћо, не чините зла, мољаше их Лот. Но зар ће слушати човека
нељуди који се не боје Бога? Зато ангели Божји казнише слепилом те сви
ослијепише од најмањег до највећег. Тада ангели изведоше Лота из града
неправедних, а на град пустише дажд од сумпора и огња. Тако пропаде зли град, и
тако се спасе једини праведник из тог града Боље један праведник него хиљаду
грешника (Сирах. 16, 3).
О праведни Боже, који никад не остављаш праведника, исправи неправде наше и
спаси нас. Теби слава и хвала вавек. Амин.