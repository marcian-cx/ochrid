



изабран би и овај Симеон као један од знамените Седамдесеторице, којима би
поверен посао превођења Библије са јеврејског на грчки језик. Симеон рађаше свој
посао савесно, но када превођаше пророка Исаију, па дође до оног пророчанства:
ево дјева ће затрудњети и родиће сина, он се збуни, па узе нож да избрише реч
дјева и замени је са речју "млада жена"
, и да тако и преведе на грчки. Али у том
тренутку јави се Симеону ангел Божји и задржа га од његове намере, објаснивши му
да је пророчанство истинито, и да је тачно записано. А да је истинито и тачно, рече му
још весник Божји, увериће се и он сам лично, јер по Божјој вољи неће умрети док не
види Месију рођенога од девојке. Обрадова се праведни Симеон таквоме гласу с
неба, остави пророчанство неизмењено, и захвали Богу што га удостојава да доживи
и види Обећанога. Када Младенац Исус би донесен Дјевом Маријом у храм
јерусалимски, Дух Божји то јави Симеону, који беше веома стар и бео као лабуд.
Симеон брзо оде у храм и у храму познаде и Дјеву и Младенца по светлости што
зрачаше око глава њихових као ореол. Радостан старац узе Христа на руке своје и
замоли Бога: "Сад отпушташ у миру слугу својега, Господе, по ријечи својој; јер
видјеше очи моје спасење Твоје" (Лк 2, 29-30). Ту се десила и Ана пророчица, кћи
Фануилова, која и сама познаде Месију и објави Га народу. Ани је тада било
осамдесет четири године. Ускоро по том престави се свети Симеон. Овај праведни
старац Симеон сматра се заштитником мале деце.


Ванеје у Кесарију Кападокијску, да посете у тамници затворене хришћане, те да их
утеше и охрабре. Али, и они буду ухваћени и на смрт осуђени. Адријана посеку
мачем, а Евулу баце пред зверове 309. године. И тако, не жалећи за овим животом,
они чесно и радосно пређу у живот вечни.


зна много. Зна се да је обнављао и подизао цркве и да је, вероватно око 1290.
године, преместио седиште српске архиепископије из манастира Жиче у Пећ. Велику
бригу је посвећивао манастиру Студеници, снабдео је богослужбеним књигама и
црквеним сасудима. Изузетну бригу је посвећивао српским подвижницима. Ореол
светитељства задобио је чистотом своје вере и хришћанске љубави. Красиле су га
кротост, смиреност и доброчинства.
(Житија Светих за данас)
Молитва за мало дете
O Господе силни, помилуј и спаси!
И пламичак овај смрћу не угаси!
Детенце је ово ко пламичак свеће,
A буре су светске и по звезде страшне;
Слабачак се огањ под пепео преће
A под Твоју руку човечије душе.
Кад се воде дигну и дођу до гуше,
И пламен се смањи, и огањ овлажи,
O Господе спаси, смилуј се, ублажи!
Тако Давид пророк Теби се мољаше
Мада он буктиња голема бејаше,
A нејако дете у подножју неба
И од злобне жеље болно се колеба
И од злобне мисли заболи га глава,
Сваки ветрић злобе њега раслабљава.
Угасло би брзо од ветрова бурни'
,
Да ти не спасаваш, Помагачу журни.
O Господе, и сад помилуј и спаси,
И пламичак овај смрћу не угаси!
Молитвама, Боже, Твог старог љубимца,
Симеона светог, дивног Богопримца.
РАСУЂИВАЊЕ
Колике се славе на небу удостојио св. Симеон Богопримац, који је држао Спаситеља
света на својим рукама, показује јасно овај случај, испричан у житију св. Петра
Атонског (12. јуна). Као војвода Петар би у једном боју заробљен, окован и у
тамницу бачен, у некоме граду Самари на обали реке Еуфрата. Тамнујући дуго Петар
се са сузама мољаше св. Николају да умоли Бога за њега, те да се ослободи тамнице,
заветујући се уз то да ће се сав посветити Богу. Јави му се св. Николај на сну и рече
му да се он молио Богу за њ, но да Бог одлаже његово ослобођење зато што је он,
Петар, и раније давао сличан завет Богу па није одржао. И још му посаветова св.
Николај, да се моли св. Симеону Богопримцу, "који је много моћан пред Богом, и
стоји близу престола Божјег заједно с Пресветом Девом и св. Јованом Претечом"
.
Петар послуша савет светитеља Николаја и почне се молити св. Симеону. Тада му се
опет јави св. Николај заједно са св. Симеоном, и то не у сну него на јави. Виде Петар
Симеона, дивна по изгледу, светла у лицу, одевена у одежде старозаветног
свештеника, са златним жезлом у руци. Св. Симеон рече Петру: "Хоћеш ли испунити
завет и бити иноком?" На што Петар одговори: "Да, господару, с Божјом помоћу."
Тада Симеон дотаче се својим жезлом окова Петрових, и окови се растопише као од
воска. И отворише се тамничка врата, и светитељи изведоше Петра из тамнице.
СОЗЕРЦАЊЕ
Да созерцавам Господа Исуса као камен темељац и то: 1. као камен темељац у
зидању личнога карактера,





подузећа.
БЕСЕДА
о Духу Божјем који говори кроз духоносце
Не брините шта ћете говорити...
јер Дух Оца вашега говориће из вас (Мат. 10, 19-20)
Ово су речи Онога, који све зна, и који је објавио свету знања, која нико пре Његове
посете људима није знао. Ако је неко испуњен Духом Божјим, онда не говори он од
духа човечјег него Дух Божји говори из њега и кроз њега. Онда је он само справа или
лира Духа Божјега, кроз коју Бог Дух говори. И кад говори такав човек, говори
непогрешно, и нико не може наћи лажи у говору његовом осим оних који по
сувраћености ума свога сматрају истину за лаж. Како говоре људи, испуњени Духом
Божјим, то се показало јасно на примеру пророка, и још јасније на примеру апостола.
Толико су изгледале чудне и невероватне речи апостолске туђинцима, тј. онима, који
нису имали Духа Божјега у себи и који су знали да говоре само од земље, да су
сматрали апостоле пијаним. Уосталом, пијаним и смешним изгледали су незналицама
и сви они људи, који су први почели говорити о скривеним чудесима овога физичког
света, о снази паре, магнетизма, електрике, бежичне телеграфије, разговора на
даљину. Како тек да не изгледају пијаним и смешним духовни људи, који Духом
Божјим говоре о безбројним скривеним тајнама царства духовнога! Ко год се скруши
пред Богом, Бог га чини силним. У скрушено срце Дух Божји се усељава и одатле
говори кроз уста човечја. То је потврђено не само на пророцима и апостолима него и
на многобројним Божјим синовима и кћерима.
Господе благи, не ускрати нам Духа Твог Светог. Теби слава и хвала вавек. Амин.