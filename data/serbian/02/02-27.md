



(Декаполиса) около мора Галилејског, због чега се и прозва Декаполит. У младости
одаде се животу испосничком и прође све прописане трудове, којима се срце чисти и
дух узвишава к Богу. Но када наста гоњење због икона од стране злога цара Лава
Исаврјанина, Прокопије устаде у заштиту икона, доказујући да иконопоклонство није
идолопоклонство, јер хришћани знају да клањајући се пред иконама не клањају се
мртвој материји него живим светитељима који су насликани на иконама. Због тога би
Прокопије зверски мучен, хапшен, бијен и железом струган. Кад зли цар Лав би
убијен телом, погинувши душом раније, иконе бише повраћене у цркве и Прокопије
се поврати у свој манастир где проведе остатак дана у миру. У старости пресели се у
царство Божје где гледа с радошћу живе ангеле и светитеље, чије је ликове на
иконама чествовао на земљи. Скончао мирно у IX веку.


Освећеног, но после се настани на неком гробљу многобожачком, чувеном због
појава злих духова и страшилишта. Да би победио страх у себи вером у Бога, Талалеј
се настани на том гробљу где проживе многе године, претрпевши много од напада
духова и дању и ноћу. Због велике вере у љубави према Богу дарова му Бог дар
чудотворства, те учини многа добра болесним и страдалним људима. Скончао око





према ђакону Евагрију, као брат према брату. Но колика би њихова прва љубав,
толика потом наста међусобна вражда и мржња, посејана ђаволом. Тако се омрзоше,
да кад је један кадио у цркви, други се окретао и излазио напоље. Тит покушаваше
више пута да се измири са својим противником, но узалуд. Разболе се Тит, и сви
мишљаху, умреће. Замоли да му доведу Евагрија, да се опросте. Силом довукоше
Евагрија до постеље Титове, но Еваргије се оте и побеже говорећи, да неће Титу
простити ни овога ни онога света. Како то рече, тако се простре на земљу и издахну.
А Тит се диже из постеље здрав и исприча како су демони облетали око њега све док
он не опрости Евагрију, а када му опрости, демони одбегоше и нападоше Евагрија, а
њега окружише ангели Божји. Скончао 1190. године.


оставио дворску службу и гоњен љубављу Христовом подигао дом милосрђа за
старце у Цариграду. Скончао мирно 614. године.


ићи. Донет на носилима пред суд за веру Христову. Жив сажежен на ломачи, са
својим учеником Кронионом, у време цара Декија у Александрији.
(Житија Светих за данас)
Простимо људима да Бог нама прости,
Сви смо ми на земљи привремени гости.
Не вреди молитва ни дуга пошћења
Без милости праве и без опроштења.
Грехови су губа, Бог је лекар прави,
Кога Бог очисти, тога и прослави.
Сваку милост људи Бог милошћу плаћа
Без милости гине ко грех грехом враћа.
Гнојем се не чисти гној из гнојних рана,
Нит се тамом гони из тамнице тама,
Но чист мелем рану гнојну исцељује,
A тамничну таму светлост растерује.
Милост је ко мелем тешком рањенику,
Свак се њој радује као светилнику.
- He треба ми милост! - To безумник збори,
A за милост виче кад га јад обори!
На милости Божјој сунчају се људи,
Та, милост нас Божја у живот пробуди!
Простимо људима, да Бor нама прости,
Сви смо ми на земљи привремени гости.
РАСУЂИВАЊЕ
Кад год смо ван благодати Божје, ми смо и ван себе, и сравњени са благодатном
природом својом ми се не налазимо у бољем стању него један сумашедши у
сравњењу са такозваним здравим човеком. Само је благодатан човек природан
човек, тј. човек више, непокварене природе, у којој влада и управља благодат Божја.
Вели св. Симеон Нови Богослов:
„Светилник, мада је напуњен уљем и има фитиљ, остаје сав таман ако се не запали
огњем. Тако и душа, по изгледу украшена свим врлинама, ако нема светлости и
благодати Светога Духа, погашена је мрачна" (Беседа 59). Као што и велики
апостол говори: по благодати Божијој јесам што јесам (I Кор. 15, 10). Бити пак без
благодати, значи бити удаљен од Бога, па удаљен и од стварности свога сопственог
бића. Наше биће, наша личност утврђује своју стварност и добија своју пуноћу само
у близини Бога и Богом.
Зато на грешнике треба гледати као на болеснике, као на немоћне сенке, без
стварности и без — ума.
СОЗЕРЦАЊЕ
Да созерцавам Господа Исуса као чокот (Јов. 15, 1) и то:


титеља,


лозе на себи,


на небу,


БЕСЕДА
о моћи Васкрситеља тела
Развалите цркву ову и за три дана ћу је подигнути (Јов. 2, 19)
То Господ говори за цркву тела Свога. Разорите Тело ово и ја ћу га за три дана
васкрснути! То говори Онај који зна моћ своју, и који је по моћи Својој испунио речи
Своје. Јер тело Његово би разваљено, изломљено. избодено, сахрањено и три дана
тамом покривено. А трећега дана Он га подиже; подиже га не само из гроба на земљу
него га уздиже до небеса. И тако Он рече реч, и реч се Његова обистини.
Знак даде Господ Јеврејима, јер они тражаху знак од Њега. А кад им даде знак, какав
никад нико пре Њега није могао дати, они му не повероваше, него збуњени и
устрашени, потплаћиваху стражаре са Голготе да слажу, и да објаве лаж, како тај
чудесни знак није се десио, него како су га ученици украли из гроба!
Не помаже никакав знак онима који неће да верују. Јевреји су својим очима гледали
многа чудеса Христова, па ипак нису хтели веровати него су говорили, за оправдање
свога неверовања, да Он та чудеса чини помоћу књаза ђаволскога! Ко неће да верује
у добро, томе не помажу сви знаци које небо може дати. Срце испуњено злобом
тврђе је од гранита камена. Ум помрачен грехом не може осветлити сва светлост
небеска, већа од хиљаде сунаца.
А кад човек истера злобу из срца и спасе ум свој од таме греховне, тада он види
безбројне знаке које Бог даје онима који хоће да верују — виде и верују.
О браћо моја, не грешимо се о милост Божју, и не подајимо се злоби јеврејској. О
браћо моја, сви су знаци већ дати, и сви бљеште као звезде по небеском своду
свакоме ко има благо срце и правомисаон ум.
Господе Чудотворче, Теби слава и хвала вавек. Амин.